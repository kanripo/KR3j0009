# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.821708
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB03n0068-020呂氏春秋-卷第二十.
<pb:KR3j0009_SBCK_020-1a>¶
吕氏春秋第二十卷　髙氏訓解¶
　雲間　宋&KR0022;乂　張&KR0022;瑩　徐益孫　何玉畏¶
　恃君覽第八¶
　　恃君¶
一曰凡人之性爪牙不足以自守衛(衛扞/也)肌膚不足¶
以扞寒暑(扞禦/也)筋骨不足以從利辟害(從随/也)勇敢不¶
足以却猛禁悍(禁止/也)然且猶裁萬物制禽獸服狡蟲¶
(狡蟲蟲之/狡害者)寒暑燥濕弗能害(古人知/為之備)不唯先有其備¶
而以羣聚邪羣之可聚也相與利之也利之出於羣¶
也君道立也(衆之所奉/戴故道立)故君道立則利出於羣(羣衆/也)¶
<pb:KR3j0009_SBCK_020-1b>¶
而人備可完矣昔太古甞無君矣(太古上古兩儀之/始未有君臣之制)¶
其民聚生羣處知母不知父無親戚兄弟夫妻男女¶
之别無上下長幼之道無進退揖讓之禮無衣服履¶
帶宫室畜積之便無噐械舟車城郭險阻之備此無¶
君之患(上茍所無者無以化/下故以無君爲患)故君臣之義不可不明¶
也(明知/也)自上世以來天下亡國多矣而君道不廢者¶
天下之利也(君施慶賞威刑以正/之故天下之利也)故廢其非君而立¶
其行君道者(行奉/也)君道何如利而物利章(熊虎爲旗/章明識也)¶
非濵之東(朝鮮樂浪之縣箕子/所封濱於東海也)夷穢之鄉(東方曰夷/穢夷國名)¶
大解陵魚其鹿野揺山揚島大人之居多無君(東方/之夷)¶
<pb:KR3j0009_SBCK_020-2a>¶
(無有/君長)&KR0045;漢之南(揚州漢/水南)百越之際(越有/百種)敝凱諸夫風¶
餘靡之地縛婁陽禺驩兠之國多無君(皆南越之/夷無君者)氐¶
羗呼唐離水之西僰人野人(僰讀如匍/匐之匐)篇笮之川舟¶
人送龍突人之鄉多無君(西方之戎無君者先言氐/羗後言突人自近及逺也)¶
鴈門之北鷹隼所鷙須窺之國饕餮窮竒之地叔逆¶
之所儋耳之居多無君(北方狄無君者也孔子曰夷/狄之有君不如諸夏之亡故)¶
(曰多無/君也)此四方之無君者也其民麋鹿禽獸(不知禮/義無長)¶
(幼之别如麋/鹿禽獸也)少者使長長者畏壯有力者賢(賢豪/者也)暴¶
傲者尊日夜相殘無時休息以盡其𩔗(𩔗種/也)聖人深¶
見此患也故為天下長慮(慮計/也)莫如置天子也(置立/也)¶
<pb:KR3j0009_SBCK_020-2b>¶
為一國長慮莫如置君也置君非以阿君也(阿猶私/為也)¶
置天子非以阿天子也置官長非以阿官長也徳衰¶
世亂然後天子利天下(幼奉長卑事尊疆不得陵/弱衆不得暴寡以此利之)¶
國君利國官長利官此國所以遞興遞廢也亂難之¶
所以時作也(不得常施/時盗作耳)故忠臣㢘士内之則諫其君¶
之過也(諫止/也)外之則死人臣之義(義重/於身)豫讓欲殺趙¶
襄子(欲為智伯殺趙襄/子也已説在上篇)滅鬚去眉自刑以變其容為¶
乞人而往乞於其妻之所其妻曰狀貌無似吾夫者¶
其音何𩔗吾夫之甚也又吞炭以變其音其友謂之¶
曰子之所道甚難而無功謂子有志則然矣謂子智¶
<pb:KR3j0009_SBCK_020-3a>¶
則不然以子之材而索事襄子(索求/也)襄子必近子子¶
得近而行所欲此甚易而功必成豫讓笑而應之曰¶
是先知報後知也為故君賊新君矣大亂君臣之義¶
者無此失吾所為為之矣凡吾所為為此者所以明¶
君臣之義也非從易也柱厲叔事莒敖公(莒子國也/敖公謚公)¶
(君/也)自以為不知而去居於海上(柱厲叔自以不為敖/公之所知而逺去居)¶
(於海/上也)夏日則食菱芡(菱芰也芡雞頭也/一名鴈頭生水中)冬日則食橡¶
栗(橡皂斗也/其狀似栗)莒敖公有難柱厲叔辭其友而往死之¶
(往死敖公/之難也)其友曰子自以為不知故去今又往死之¶
是知與不知無異别也(言叔為不見知於敖公而舍/之去今復徃死其難是與見)¶
<pb:KR3j0009_SBCK_020-3b>¶
(知不見知/無别異也)柱厲叔曰不然自以為不知故去今死而¶
弗往死是果知我也(今不死其難是為使敖/公果知我為不良臣也)吾將死¶
之以醜後世人主之不知其臣者也(醜愧也唯明君/能知忠臣耳敖)¶
(公弗及也死其難可以使後世/不知良臣之君慙於不知人也)所以激君人者之行¶
而厲人主之節也(激發也所以發起君人之行厲髙/也人君務在知人知人則&KR0530;所以)¶
(厲人主之/志節也)行激節厲忠臣幸於得察(察知/也)忠臣察則¶
君道固矣(臣見知則盡忠以衛上/故君道安固不危殆也)¶
　　長利¶
二曰天下之士也者慮天下之長利而固處之以身¶
若也利雖倍於今而不便於後弗為也(為施/也)安雖長¶
<pb:KR3j0009_SBCK_020-4a>¶
久而以私其子孫弗行也(私利/也)自此觀之陳無宇之¶
可醜亦重矣(陳無宇齊大夫陳須無之子栢子也醜/謂其貪也與鮑文子俱伐欒髙氏戰于)¶
(稷欒髙氏敗又敗於莊國人追之又敗於鹿/門欒施疆出奔陳鮑分其室是其貪禄也)其與伯¶
成子髙周公旦戎夷也形雖同取舍之殊豈不逺哉¶
(伯成子髙辭諸侯而耕周公旦股肱周室輔翼成王/而致太平戎夷齊之仁人也陳無宇雖身形與之同)¶
(然其行貪欲/相去絶逺也)堯治天下伯成子髙立為諸侯堯授舜¶
舜授禹伯成子髙辭諸侯而耕禹往見之則耕在野¶
禹趨就下風而問曰堯理天下吾子立為諸侯今至¶
於我而辭之故何也伯成子髙曰當堯之時未賞而¶
民勸未罰而民畏民不知怨不知説愉愉其如赤子¶
<pb:KR3j0009_SBCK_020-4b>¶
今賞罰甚數而民争利且不服徳自此衰利自此作¶
(作起/也)後世之亂自此始(始首/也)夫子盍行乎無慮吾農¶
事(盍何不也行去/也慮猶亂也)協而耰遂不顧(協和悦也耰覆/種也顧視也)夫¶
為諸侯名顯榮實佚樂繼嗣皆得其澤伯成子髙不¶
待問而知之然而辭為諸侯者以禁後世之亂也(以/止)¶
(後世争榮/之亂也)辛寛見魯繆公曰臣而今而後知吾先君¶
周公之不若太公望封之知也昔者太公望封於營¶
丘之渚海阻山髙險固之地也是故地日廣子孫彌¶
隆(廣大也/隆盛也)吾先君周公封於魯無山林谿谷之險諸¶
侯四面以達(逹通/也)是故地日削子孫彌殺(削小也/殺衰也)辛¶
<pb:KR3j0009_SBCK_020-5a>¶
寛出南宫括入見公曰今者寛也非周公其辭若是¶
也南宫括對曰寛少者弗識也(少小也/不知也)君獨不聞成¶
王之定成周之説乎其辭曰惟余一人營居于成周¶
惟余一人有善易得而見也有不善易得而誅也(言/恃)¶
(徳不恃/險也)故曰善者得之不善者失之古之道也(得之/者若)¶
(湯武也失之者若桀/紂故曰古之道也)夫賢者豈欲其子孫之阻山林¶
之險以長為無道哉小人哉寛也今使燕爵為鴻鵠¶
鳯凰慮則必不得矣(燕爵諭辛寛也言寛/亦不能為賢者慮也)其所求者¶
瓦之間隙屋之翳蔚也(燕爵志小/而近也)與一舉則有千里¶
之志徳不盛義不大則不至其郊(為聖徳之君/至其郊也)愚庳¶
<pb:KR3j0009_SBCK_020-5b>¶
之民其爲賢者慮亦猶此也固妄誹訾豈不悲哉(亦/如)¶
(燕爵爲鴻鵠鳯凰慮何時能得既不得之/妄誹謗訾毁之故曰豈不悲哉痛傷之也)戎夷違齊¶
如魯天大寒而後門(違去去齊至魯也後/門日夕門已閉也)與弟子一¶
人宿於郭外寒愈甚謂其弟子曰子與我衣我活也¶
我與子衣子活也我國士也爲天下惜死(惜愛/也)子不¶
肖人也不足愛也(愛亦/惜也)子與我子之衣弟子曰夫不¶
肖人也又惡能與國士之衣哉(惡安也不肖人亦自/愛其死安能與國士)¶
(之衣/哉)戎夷太息嘆曰嗟乎道其不濟夫(死之道其/不濟也)解¶
衣與弟子夜半而死弟子遂活謂戎夷其能必定一¶
世則未之識(識知/也)若夫欲利人之心不可以加矣(加/上)¶
<pb:KR3j0009_SBCK_020-6a>¶
(也)逹乎分仁愛之心識也故能以必死見其義(誘以/戎夷)¶
(不義之義耳欲求弟子之衣以惜其死是不義也弟/子拒之以不肖人惡能與國士之衣計不能兩生窮)¶
(乃解衣是不義之義也淮南記曰楚有賣其母者/而謂其買者曰此母老矣幸善食之不亦不義也)¶
　　知分¶
三曰逹士者逹乎死生之分(君子死義不求茍生不/義而生弗為也故曰逹)¶
(乎死生之分淮南記曰左手據天下之圗右手刎其/喉愚夫弗為生貴於天下也死君親之難者則當視)¶
(死如歸蓋義重於身也此/之謂逹於死生之分者也)逹乎死生之分則利害存¶
亡弗能惑矣(不為利存而遂茍生不為害亡而/辭死故曰利害存亡弗能惑移也)故晏¶
子與崔杼盟而不變其義(崔子盟國人曰所不與崔/慶者晏子晏子仰天曰盟)¶
(所以移忠於君利社稷/者是與故曰不變其義)延陵季子吴人願以為王而¶
<pb:KR3j0009_SBCK_020-6b>¶
不肯(季子吴夀夢孫子也不肯爲王去之/延陵不入吴國故曰延陵季子也)孫叔敖三¶
爲令尹而不喜(叔敖薳賈/伯盈之子)三去令尹而不憂(令尹楚/卿也論)¶
(語云令尹子/文不云叔敖)皆有所逹也(逹於髙位疾顛/厚味腊毒者也)有所逹則¶
物弗能惑(惑動/也)荆有次非者得寳劔于干遂(干遂/吴邑)還¶
反渉江(渉度/也)至於中流有兩蛟夾繞其船(魚滿二千/斤爲蛟)¶
次非謂舟人曰子嘗見兩蛟繞船能兩活者乎船人¶
曰未之見也次非攘臂祛衣拔寳劔曰此江中之腐¶
肉朽骨也棄劔以全巳余奚愛焉於是赴江刺蛟(赴/入)¶
(也)殺之而復上船舟中之人皆得活荆王聞之仕之¶
執圭(周禮侯執信圭楚以/次非勇武而侯之)孔子聞之曰夫善哉不以¶
<pb:KR3j0009_SBCK_020-7a>¶
腐肉朽骨而棄劔者其次非之謂乎禹南省方濟乎¶
江黄龍負舟舟中之人五色無主禹仰視天而歎曰¶
吾受命於天竭力以養人生性也死命也余何憂於¶
龍焉(憂懼/也)龍俛耳低尾而逝(逝去/也)則禹逹乎死生之¶
分利害之經也(經/道)凡人物者隂陽之化也隂陽者造¶
乎天而成者也天固有衰嗛廢伏有盛盈蚠息人亦¶
有困窮屈匱有充實逹遂(逹通/遂成)此皆天之容物理也¶
而不得不然之數也古聖人不以感私傷神(感念私/邪傷神)¶
(性/也)俞然而以待耳(俞/安)晏子與崔杼盟其辭曰不與崔¶
氏而與公孫氏者受其不祥(公孫氏齊羣公子之子/故曰公孫氏公黨之不)¶
<pb:KR3j0009_SBCK_020-7b>¶
(與崔杼同者也/故曰不祥也)晏子俛而飲血仰而呼天曰不與公¶
孫氏而與崔氏者受此不祥(反其/盟也)崔杼不説直兵造¶
胷勾兵鉤頸(直矛也/也戟也)謂晏子曰子變子言(變/更)則齊國¶
吾與子共之子不變子言則今是巳(巳競也言/今競子)晏子¶
曰崔子子獨不爲夫詩乎詩曰莫莫葛藟延于條枚¶
凱弟君子求福不囘(詩大雅旱麓之卒章莫莫葛藟/之貌延蔓于條枚之上得其性)¶
(也樂易之君子求福不以邪/道順於天性以正直受大福)嬰且可以囘而求福乎¶
子惟之矣(惟宜/也)崔杼曰此賢者不可殺也罷兵而去¶
晏子授綏而乗其僕將馳晏子無良其僕之手曰安¶
之毋失節疾不必生徐不必死鹿生於山而命懸於¶
<pb:KR3j0009_SBCK_020-8a>¶
厨今嬰之命有所懸矣晏子可謂知命矣命也者不¶
知所以然而然者也人事智巧以舉錯者不得與焉¶
故命也者就之未得去之未失(蹈義就死未必死也/故曰就之未得茍從)¶
(不義以去死求生未必/生故曰去之未失也)國士知其若此也故以義為¶
之决而安處之(處居/也)白圭問於鄒公子夏后啟曰(夏/后)¶
(啟鄒公/子之名)踐繩之節四上之志三晉之事此天下之豪¶
英(踐繩之節正直也四上謂君也卿大夫士與君為/四四者之中君處其上故曰四上之志晉之三卿)¶
(韓魏趙氏皆以豪英之才專制晉國三分之為諸侯/卒皆稱王故曰三晉之事此天下之豪英萬人為英)¶
(百人/為豪)以處於晉而迭(一作/亟)聞晉事未嘗聞踐繩之節¶
四上之志(處居居於晉數/聞三晉之事)願得而聞之(願聞踐繩之/節四上之志)¶
<pb:KR3j0009_SBCK_020-8b>¶
(也)夏后啟曰鄙人也焉足以問(言不/足問)白圭曰願公子¶
之毋讓也夏后啟曰以為可為故為之為之天下弗¶
能禁矣(禁止/也)以為不可為故釋之釋之天下弗能使¶
矣(釋/舍)白圭曰利弗能使乎威弗能禁乎夏后啟曰生¶
不足以使之則利曷足以使之矣(生重利輕言令必/生猶不可使也但)¶
(以所利諭之/何足以使之)死不足以禁之則害曷足以禁之矣(死/重)¶
(害輕也言為義者雖死為之故曰不足以禁/之死且猶弗禁何况害也何足以禁之也)白圭無¶
以應夏后啟辭而出(出/去)凡使賢不肖異(使賢以義使/不肖以利故)¶
(曰異/也)使不肖以賞罰(言賞必生罰必死不肖/者喜生惡死則可使矣)使賢以¶
義(賢者不畏義死不好不義/生唯義之所在死生一也)故賢主之使其下也必¶
<pb:KR3j0009_SBCK_020-9a>¶
義審賞罰然後賢不肖盡為用矣(盡可得使/為己用也)¶
　　召數¶
四曰𩔗同相召(召致/也)氣同則合(合㑹/也)聲比則應(應知/也)¶
故鼔宫而宫應(鼓大宫/小宫應)鼓角而角動(擊大角/小角動)以龍致¶
雨以形逐影(龍水物也故致雨影出於形形行/日中則影随之故曰以形逐影)禍福¶
之所自来衆人以為命焉不知其所由故國亂非獨¶
亂有必召冦(召/致)獨亂未必亡也召冦則無以存矣凡¶
兵之用也用於利用於義(傳曰利義/之和也)攻亂則服服則¶
攻者利(得其/利)攻亂則義義則攻者榮(得榮/名也)榮且利中¶
主猶且為之有况於賢主乎故割地寳噐戈劔卑辭¶
<pb:KR3j0009_SBCK_020-9b>¶
屈服不足以止攻唯治為足(足以止/人攻)治則為利者不¶
攻矣(為利動者/不来攻已)為名者不伐矣(為武移者/不来伐已)凡人之攻¶
伐也非為利則固為名也名實不得國雖疆大則無¶
為攻矣(無名實之國雖疆大則無為往/攻之矣傳曰取亂侮亡此是也)兵所自来者¶
久矣堯戰於丹水之浦以服南蠻(丹水在南陽浦/岸也一曰崖也)舜¶
却苖民更易其俗(苗民有苗也/却猶止更改)禹攻曹魏(攻/伐)屈驁有¶
扈以行其教(春秋傳曰啟伐有扈言/屈驁不知出何書也)三王以上固皆¶
用兵也亂則用治則止治而攻之不祥莫大焉亂而¶
弗討害民莫長焉此治亂之化也(化變/也)文武之所由¶
起也文者愛之徵也武者惡之表也愛惡循義文武¶
<pb:KR3j0009_SBCK_020-10a>¶
有常聖人之元也(元/寳)譬之若寒暑之序時至而事生¶
之聖人不能爲時而能以事適時事適於時者其功¶
大(事之適得其時則/無不成故功大&KR0680;)士尹池爲荆使於宋司城子罕¶
觴之(司城司空卿官宋武公名司空/故改爲司城觴爵飲尹池酒也)南家之牆犨於¶
前而不直(犨猶出曲出/子罕堂前也)西家之潦徑(一作/注)其宫而不¶
止(西家地髙潦東流經/子罕之宫而不禁)士尹池問其故(問不直牆不/止潦之故)¶
司城子罕曰南家工人也爲鞔百也(鞔履也作履之/工也一曰鞔靷)¶
(也作車靷/之工也)吾將徙之其父曰吾恃爲鞔以食三世矣¶
(作鞔以/共食&KR0680;)今徙之是宋國之求鞔者不知吾處也吾將¶
不食(鞔不售無/以自食)願相國之憂吾不食也爲是故吾弗¶
<pb:KR3j0009_SBCK_020-10b>¶
徙也西家髙吾宫庳潦之經吾宫也利故弗禁也士¶
尹池歸荆荆王適興兵而攻宋士尹池諫於荆王曰¶
宋不可攻也其主賢(主/君)其相仁(相子/罕)賢者能得民(得/民)¶
(歡/心)仁者能用人(人為之/用也)荆國攻之其無功而為天下¶
笑乎故釋宋而攻鄭孔子聞之曰夫修之於廟堂之¶
上而折衝乎千里之外者其司城子罕之謂乎(衝車/所以)¶
(衝突敵之軍能䧟破之也有道之國不可攻伐使/欲攻已者折還其衝車於千里之外不敢來也)宋¶
在三大萬乗之間(南有楚北有晉東有齊/故曰三大萬乗之間也)子罕之時¶
無所相侵邉境四益(四境不侵/削則為益)相平公元公景公以¶
終其身其唯仁且節與(節儉/也)故仁節之為功大矣(按/春)¶
<pb:KR3j0009_SBCK_020-11a>¶
(秋子罕殺宋昭公不/但相三君以終身)故明堂茅茨蒿柱土階三等以¶
見節儉(等級也茅可覆屋蒿非柱/任也雖云儉節實所未聞)趙簡子將襲衛使¶
史黙往睹之(睹/視)期以一月六月而後反(反還/也)趙簡子¶
曰何其久也史黙曰謀利而得害猶弗察也(察/知)今蘧¶
伯玉為相史鰌佐焉(伯玉衛大夫蘧莊子無咎之子/瑗謚曰成子史鰌亦衛之大夫)¶
(字子魚論語/云直哉史魚)孔子為客子貢使令於君前甚聽(君從/其言)¶
易曰渙其羣元吉渙者賢也羣者衆也元者吉之始¶
也渙其羣元吉者其佐多賢也(謂孔子子貢之客也/吴公子札適衛説蘧)¶
(瑗史鰌公子荆公叔發公子翬曰衛/多君子未有患也故其佐多賢也)趙簡子按兵而¶
不動凡謀者疑也疑則從義斷事從義斷事則謀不¶
<pb:KR3j0009_SBCK_020-11b>¶
𧇊謀不𧇊則名實從之(既有美名又有其/實故曰名實從之)賢主之舉¶
也豈必旗僨將斃而乃知勝敗哉察其理而得失榮¶
辱定矣故三代之所貴無若賢也(若如/也)¶
　　逹鬱¶
五曰凡人三百六十節九竅五藏六府肌膚欲其比¶
也(比猶/致也)血脉欲其通也(通/利)筋骨欲其固也(固/堅)心志欲¶
其和也(和調/也)精氣欲其行也(精氣以行血脉榮衛三/百六十節故曰欲其行)¶
(也)若此則病無所居而惡無由生矣病之&KR0335;惡之生¶
也精氣鬱也(鬱滯不/通也)故水鬱則爲汚(水淺不/流曰汚)樹鬱則¶
爲蠧(蠧蝎木中/之蟲也)草鬱則爲蕢(蕢/穢)國亦有鬱生徳不通¶
<pb:KR3j0009_SBCK_020-12a>¶
民欲不逹此國之鬱也國鬱處久則百惡並起而萬¶
災叢至矣(叢聚/也)上下之相忍也由此出矣(出生/也)故聖¶
王之貴豪士與忠臣也為其敢直言而决鬱塞也周¶
厲王虐民國人皆謗(謗/怨)召公以告曰民不堪命矣王¶
使衛巫監謗者(召公周大夫召/公奭也監視)得則殺之國莫敢言¶
道路以目(以目相視而/已不敢失言)王喜以告召公曰吾能弭謗¶
矣(弭止/也)召公曰是障之也非弭之也(障/防)防民之口甚¶
於防川川壅而潰敗人必多夫民猶是也是故治川¶
者决之使導治民者宣之使言是故天子聽政使公¶
卿列士正諫好學博聞獻詩矇箴師誦(目不見曰矇/師瞽師詩云)¶
<pb:KR3j0009_SBCK_020-12b>¶
(矇叟/奏功)庶人傳語(庶人無官者不得見/王故傳語因人以通)近臣盡規(規/諫)親¶
戚補察而後王斟酌焉(斟酌取其/善而行)是以下無遺善(善/皆)¶
(逹王/所)上無過舉(過/失)今王塞下之口而遂上之過恐為¶
社稷憂王弗聽也三年國人流王于彘(流放也彘河/東永安是也)¶
此鬱之敗也鬱者不陽也周鼎著䑕令馬履之為其¶
不陽也不陽者亡國之俗也管仲觴桓公曰暮矣桓¶
公樂之而徵燭(觴饗也/徵求也)管仲曰臣卜其晝未卜其夜¶
君可以出矣(出/罷)公不説曰仲父年老矣寡人與仲父¶
為樂將幾之請夜之(以夜/繼晝)管仲曰君過矣夫厚於味¶
者薄於徳沈於樂者反於憂壯而怠則失時(怠/懈)老而¶
<pb:KR3j0009_SBCK_020-13a>¶
解則無名(無善終/之始)臣乃今將為君勉之(勉勵勵君使/不沉於夜樂)¶
若何其沈於酒也管仲可謂能立行矣凡行之墮(墮/壊)¶
也於樂(酣/樂)今樂而益&KR0346;(&KR0346;正/也)行之壊也於貴(貴則/驕)今¶
主欲&KR0335;而不許伸志行理貴樂弗為變以事其主此¶
桓公之所以霸也(管仲不與桓公燭不&KR0335;桓公/夜樂所以能致桓公於霸也)列精¶
子髙聽行乎齊湣王(列精子髙六國時賢人也聽行/其徳行見敬於齊王也湣王宣)¶
(王之/子)善衣東布衣白縞冠顙推之履特㑹朝雨祛歩¶
堂下謂其侍者曰我何若(顙推之履弊履也祛歩舉/衣而歩也列精子髙自謂)¶
(其從者曰我/好醜如何也)侍者曰公姣且麗(姣麗皆/好貌也)列精子髙因¶
歩而窺於井粲然惡丈夫之狀也(臨井自照見不好/故曰惡丈夫之狀)¶
<pb:KR3j0009_SBCK_020-13b>¶
(也)喟然歎曰侍者為吾聽行於齊王也夫何阿哉(阿/曲)¶
(媚也列精子髙言侍者我為齊王所聽/而敬謂我美麗不言惡故曰阿我也)又况於所聽¶
行乎萬乗之主人之阿之亦甚矣(萬乗之主謂齊王/從者且猶阿也而)¶
(云美且麗也人之阿齊王齊王實不/良而言其良甚於已侍者之言也)而無所鏡其殘¶
亡無日矣(言齊王無所用自見其/殘暴也亡無期日矣)孰當可而鏡(孰誰/鏡照)¶
其唯士乎(獨士履禮蹈正不阿/於俗而能鏡之也)人皆知説鏡之明己¶
也而惡士之明己也(鏡明見人之首而人不推鏡破/之而扢以𤣥錫摩以白旃是説)¶
(鏡之明己也士有明己者陳己之短欲令長之以/除其病而不徳之反欲殺之是惡士之明己也)鏡¶
之明己也功細(細/小)士之明己也功大(正己之服而以/匡君致治安定)¶
(社稷故功/之大也)得其細失其大不知𩔗耳(𩔗/事)趙簡子曰厥¶
<pb:KR3j0009_SBCK_020-14a>¶
也愛我鐸也不愛我(厥趙厥趙簡子家臣也鐸尹鐸/亦家臣也傳曰季孫之愛我疾)¶
(疹也孟孫之惡我藥石也/美疹不如惡石此之謂也)厥之諫我也必於無人之¶
所(所處/也)鐸之諫我也喜質我於人中(質/正)必使我醜(醜/惡)¶
尹鐸對曰厥也愛君之醜也(愛/惜)而不愛君之過也(過/明)¶
(也)鐸也愛君之過也而不愛君之醜也臣甞聞相人¶
於師敦顔而土色者忍醜(敦厚也土色黄色也圡爲/四時五行之主多所戴愛)¶
(故能辱忍醜也/謂簡子之色也)不質君於人中恐君之不變也(變/改)此¶
簡子之賢也人主賢則人臣之言刻(刻/盡)簡子不賢鐸¶
也卒不居趙地(居/處)有况乎在簡子之側哉(側猶在/左右也)¶
　　行論¶
<pb:KR3j0009_SBCK_020-14b>¶
六曰人主之行與布衣異(布衣/匹夫)勢不便時不利事讐¶
以求存(存一作全/讐周也)執民之命執民之命重任也不得¶
以快志為故(故事/也)故布衣行此指於國不容鄉曲(指/猶)¶
(志布衣之人行此志於/國不能自容於鄉曲)堯以天下讓舜(讓猶/予也)鮌為諸¶
侯怒於堯曰得天之道者為帝得地之道者為三公¶
今我得地之道而不以我為三公以堯為失論(論猶/理也)¶
欲得三公怒甚猛獸欲以為亂比獸之角能以為城¶
(以為城/池之固)舉其尾能以為旌(以為旌旗/之表也)召之不来仿佯¶
於野以患帝舜於是殛之於羽山副之以吴刀(羽山/東極)¶
(之山也書云鮌乃/殛死先殛後死也)禹不敢怨而反事之官為司空(禹/鮌)¶
<pb:KR3j0009_SBCK_020-15a>¶
(子也不敢怨舜而還/事舜治水土者也)以通水潦顔色黎黒歩不相過¶
竅氣不通以中帝心(中猶/得)昔者紂為無道殺梅伯而¶
醢之殺鬼侯而脯之以禮諸侯於廟(肉醬為醢肉熟/為脯梅伯鬼侯)¶
(皆紂之諸侯也梅伯説鬼侯之女美令紂取之紂聽/妲己之譖曰以為不好故醢梅伯脯鬼侯以其脯燕)¶
(諸侯於/廟中)文王流涕而咨之(咨嗟/歎辭)紂恐其畔欲殺文王¶
而滅周文王曰父雖無道子敢不事父乎君雖不惠¶
臣敢不事君乎孰王而可畔也紂乃赦之天下聞之¶
以文王為畏上而哀下也詩曰惟此文王小心翼翼¶
昭事上帝聿懐多福(詩大雅文明之三章言文王小/心翼翼然敬慎明於事上不敢)¶
(檇貳所以/得衆福也)齊攻宋燕王使張魁將燕兵以從焉齊王¶
<pb:KR3j0009_SBCK_020-15b>¶
殺之燕王聞之泣數行而下召有司而告之曰余興¶
事而齊殺我使請令舉兵以攻齊也使受命矣凡繇¶
進見爭之曰賢王故願為臣今王非賢主也願辭不¶
為臣(辭去/也)昭王曰是何也對曰松下亂先君以不安¶
棄羣臣也王苦痛之而事齊者力不足也(昭王燕王/子噲之子)¶
(先君謂子噲也松下地名也齊伐燕子噲與松下戰/為齊所獲故曰棄羣臣也王苦傷之而奉事齊者蓋)¶
(力不足/以伐齊)今魁死而王攻齊是視魁而賢於先君王曰¶
諾(從凡繇/諌也)請王止兵(請王出令/止兵也)王曰然則若何凡繇¶
對曰請王縞素辟舍於郊遣使於齊客而謝焉曰此¶
盡寡人之罪也大王賢主也豈盡殺諸侯之使者哉¶
<pb:KR3j0009_SBCK_020-16a>¶
然而燕之使者獨死此弊邑之擇人不謹也願得變¶
更請罪(更改/更也)使者行至齊(行還/也)齊王方大飲左右官¶
實御者甚衆因令使者進報(使其使者進報/燕使之至也)使者報¶
言燕王之甚恐懼而請罪也畢又復之以矜左右官¶
實(説燕王謂伏罪訖又復使説之以自/矜大於左右官實官長也使聞知也)因乃發小使¶
以反令燕王復舍(小使微者也反/燕王使復舍也)此濟上之所以敗¶
(此齊所以為燕軍/所敗於濟上也)齊國以虚也七十城微田單固幾¶
不及(虚弱也燕昭王使樂毅伐齊得七十餘城事未/訖使騎刼代之田單率即墨市民擊騎刼軍盡)¶
(破之悉反其城故曰/無田單幾不及免矣)湣王以大齊驕而殘田單以即¶
墨城而立功(湣王驕暴淖齒殺之擢其筋懸之東廟/故曰而殘也田單以即墨市民大破燕)¶
<pb:KR3j0009_SBCK_020-16b>¶
(軍故曰而/立功也)詩曰將欲毁之必重累之將欲踣之必髙¶
舉之其此之謂乎(詩逸/詩也)累矣而不毁舉矣而不踣(累/之)¶
(重乃易毁也踣破也舉之髙乃易破也以喻湣王驕/亂甚乃易破也燕軍攻髙亦易破使田單序其名也)¶
其唯有道者乎(有道者能滿而不溢髙而不/危故曰其唯有道者乎也)楚莊王¶
使文無畏於齊過於宋不先假道(莊王楚穆王商臣/之子恭夫也父也)¶
(無畏申周楚大夫也使/如齊不假道於宋也)還反華元言於宋昭公曰往¶
不假道来不假道是以宋為野鄙也(昭公宋成公王/臣之子杵臼往)¶
(来不假道欲/以宋為鄙邑)楚之㑹田也故鞭君之僕於孟諸(言往/日與)¶
(楚㑹田於孟諸無/畏撻宋公之僕)請誅之乃殺文無畏於&KR0045;梁之隄¶
莊王方削袂聞之曰嘻(嘻怒/貌也)投袂而起履及諸庭(傳/曰)¶
<pb:KR3j0009_SBCK_020-17a>¶
(履及於/絰皇也)劔及諸門(傳曰劔/及寢門)車及之蒲䟽之市遂舍於¶
郊(邑外/曰郊)興師圍宋九月(圍宋在魯宣/公十五年)宋人易子而食¶
之析骨而爨之宋公肉&KR0221;執犧(犧牲/也)委服告病(病/困)曰¶
大國若宥圗之唯命是聽莊王曰情(一作/殆)矣宋公之¶
言也乃為却四十里而舍於盧門之闔(盧門宋城/門闔扉也)所¶
以為成而歸也(成/平)凡事之本在人主之患人主之患¶
在先事而簡人簡人則事窮矣今人臣死而不當親¶
帥士民以討其故(討伐/也)可謂不簡人矣宋公服以病¶
告而還師(還反/也)可謂不窮矣夫舍諸侯於漢陽(水北/曰陽)¶
而飲至者其以義進退邪(叛而討之以義進也/服而舍之以義退也)疆不¶
<pb:KR3j0009_SBCK_020-17b>¶
足以成此也(傳曰疆而不義其弊必速唯/義以濟故曰疆不足以成也)¶
　　驕恣¶
七曰亡國之主必自驕必自智必輕物(自謂有過人/之智故曰輕)¶
(簡傲/物)自驕則簡士(也)自智則專獨(不咨/忠臣)輕物則無備¶
(傳曰無備而官猶/拾潘也此之謂也)無備召禍專獨位危簡士壅塞(士/不)¶
(盡規故壅/塞無聞知)欲無壅塞必禮士欲位無危必得衆欲無¶
召禍必完備三者人君之大經也(經道/也)晉厲公侈淫¶
好聽讒人欲盡去其大臣而立其左右胥童謂厲公¶
曰必先殺三郄(三郄錡/犨至也)族大多怨去大族不偪(不偪/廹公)¶
(室)公曰諾乃使長魚矯殺郄犨郄錡郄至于朝而陳¶
<pb:KR3j0009_SBCK_020-18a>¶
其尸於是厲公遊于匠麗氏欒書中行偃刼而幽之¶
(欒書武子也中行偃荀偃/荀伯遊獻子也幽囚也)諸侯莫之救百姓莫之哀¶
(言厲公/之惡)三月而殺之人主之患患在知能害人而不¶
知害人之不當而反自及也(不當謂害賢近不肖/自及死於匠麗氏)是¶
何也智短也智短則不知化不知化者舉自危(危/敗)魏¶
武侯謀事而當攘臂疾言於庭曰大夫之慮莫如寡¶
人矣(武侯文侯之子也疾/言於庭伐智自大也)立有間再三言(言自/多也)李悝¶
趨進曰昔者楚莊曰謀事而當有大功退朝而有憂¶
色左右曰王有大功退朝而有憂色敢問其説王曰¶
仲虺有言不榖説之(仲虺湯左相也/不穀自謂也)曰諸侯之徳能¶
<pb:KR3j0009_SBCK_020-18b>¶
自爲取師者王能自取友者存其所擇而莫如巳者¶
亡(擇取也孔子曰無友不如巳者過/則勿憚改故曰取無如巳者亡)今以不榖之不¶
肖也羣臣之謀又莫吾及也我其亡乎(今以不榖之/名不肖羣臣)¶
(之謀又無如吾無能相匡/以濟道故曰我其亡乎)曰此霸王之所憂也而君¶
獨伐之其可乎(霸王唯此之憂憂不得友而/自存也而獨自務伐言不可)武侯曰¶
善人主之患也不在於自少而在於自多自多則辭¶
受(辭受當受/言而不受)辭受則原竭(不受謀臣之言而自謀/之則謀慮之言竭盡也)李¶
悝可謂能諫其君矣壹稱而令武侯益知君人之道¶
齊宣王爲太室大益百畆堂上三百户以齊之大具¶
之三年而未能成(宣王齊威王之子孟子所見/易釁鐘之牛者也成立之)群臣¶
<pb:KR3j0009_SBCK_020-19a>¶
莫敢諫王(莫/無)春居問於宣王曰荆王釋先王之禮樂¶
而樂為輕(語曰君子不重則不威/而自反樂何以為賢也)敢問荆國為有主¶
乎王曰為無主(為無/賢主)賢臣以千數而莫敢諫敢問荆¶
國為有臣乎王曰為無臣(為無/賢臣)今王為太室其大益¶
百畆堂上三百户以齊國之大具之三年而弗能成¶
羣臣莫敢諫敢問王為有臣乎王曰為無春居曰臣¶
請辟矣趨而出(出去/也)王曰春子春子反何諫寡人之¶
晚也寡人請今止之遽召掌書曰書之寡人不肖而¶
好為太室春子止寡人箴諫不可不熟莫敢諫若非¶
弗欲也春居之所以欲之與人同其所以入之與人¶
<pb:KR3j0009_SBCK_020-19b>¶
異宣王微春居幾為天下笑矣(微無/幾近)由是論之失國¶
之主多如宣王然患在乎無春居故忠臣之諫者亦¶
從入之不可不慎此得失之本也(本原/也)趙簡子沈鸞¶
徼於河曰吾嘗好聲色矣而鸞徼致之吾嘗好宫室¶
臺榭矣而鸞徼為之吾嘗好良馬善御矣而鸞徼来¶
之今吾好士六年矣而鸞徼未嘗進一人也是長吾¶
過而絀善也(所得者皆過所不進者乃/善故曰長吾過而絀善也)故若簡子者¶
能後以理督責於其臣矣以理督責於其臣則人主¶
可與為善而不可與為非可與為直而不可與為枉¶
此三代之盛教¶
<pb:KR3j0009_SBCK_020-20a>¶
　　觀表¶
八曰凡論人心觀事傳不可不熟不可不深天為髙¶
矣而日月星辰雲氣雨露未嘗休矣(休止/也)地為大矣¶
而水泉草木毛羽裸鱗未嘗息也(毛蟲虎狼之屬也/羽蟲鳯皇鴻鵠鶴)¶
(鶩之屬也祼蟲麒麟麋鹿牛羊之屬也/蹄角祼見皆為裸蟲鱗蟲蛇鱗之屬)凡居於天地¶
之間六合之内者其務為相安利也夫為相害危者¶
不可勝數人事皆然事随心心随欲欲無度者其心¶
無度心無度者則其所為不可知矣人之心隠匿難¶
見淵深難測(測猶/知也)故聖人於事志焉聖人之所以過¶
人以先知先知必審徵表(徵應表異/一曰竒表)無徵表而欲先¶
<pb:KR3j0009_SBCK_020-20b>¶
知堯舜與衆人同等(聖人以徵/表為異也)徵雖易表雖難聖人¶
則不可以飄矣(飄疾也必翔而後/集故不可以疾也)衆人則無道至焉¶
(徵無表以道/以至先也)無道至則以為神以為幸(無表之道能/過絶於人以)¶
(先知者則以/為有神有幸)非神非幸其數不得不然(言非有神非/有幸者必須)¶
(表故曰其數/不得不然)郈成子吴起近(一作/有)之矣郈成子為魯¶
聘於晉過衛(郈成子魯大夫也郈敬子國/之子郈青孫也適晉道經衛)右宰穀臣¶
止而觴之陳樂而不樂酒酣而送之以璧(右宰穀臣/衛大夫也)¶
(以璧送/郈成子)顧反過而弗辭(反還也自晉還過/衛不辭右宰榖臣)其僕曰曏¶
者右宰穀臣之觴吾子也甚懽(曏曩也/甚厚也)今侯渫過而¶
弗辭(侯何也重過為渫/過何為不辭右宰)郈成子曰夫止而觴我與我¶
<pb:KR3j0009_SBCK_020-21a>¶
懽也陳樂而不樂告我憂也酒酣而送之我以璧寄¶
之我也若由是觀之衛其有亂乎倍衛三十里聞寗¶
喜之難作右宰榖臣死之(寗喜衛大夫寗惠子殖之/子悼子也惠子與孫林父)¶
(共逐獻公出之惠子疾臨終謂悼子曰吾得罪於君/名載諸侯之策君入則掩君君能掩之則吾子也悼)¶
(子許諾魯襄二十六年殺衛侯剽/而納獻公故曰寗喜之難作也)還車而臨三舉而¶
歸(臨哭也右宰息如/是者三故曰三舉)至使人迎其妻子隔宅而異之¶
分禄而食之其子長而反其璧(反還/也)孔子聞之曰夫¶
智可以微謀仁可以託財者其郈成子之謂乎郈成¶
子之觀右宰榖臣也深矣妙矣不觀其事而觀其志¶
可謂能觀人矣吴起治西河之外(吴起衛人仕於/魏侯為治西河)王¶
<pb:KR3j0009_SBCK_020-21b>¶
錯&KR0626;之於魏武侯武侯使人召之吴起至於岸門止¶
車而休望西河泣數行而下其僕謂之曰竊觀公之¶
志視舍天下若舍屣(屣弊/履)今去西河而泣何也吴起¶
雪泣而應之(雪拭/也)曰子弗識也君誠知我而使我畢¶
能(畢/盡)秦必可亡而西河可以王(可以立/王政也)今君聽讒人¶
之議而不知我西河之為秦也不久矣(言西河畔魏/入於秦也)¶
魏國從此削矣(削弱/也)吴起果去魏入荆而西河畢入¶
秦魏日以削秦日益大此吴起之所以先見而泣也¶
古之善相馬者寒風是相口齒麻朝相頰子女厲相¶
目衛忌相&KR2507;許鄙相&KR2697;(&KR2697;後竅也&KR2697;子/讀如窮穹之穹)投伐褐相脅¶
<pb:KR3j0009_SBCK_020-22a>¶
脅管青相膹肳陳悲相股脚秦牙相前賛君相後凡¶
此十人者皆天下之良工也其所以相者不同(以/用)見¶
馬之一徵也(徵驗/也)而知節之髙卑足之滑易材之堅¶
脆能之長短非獨相馬然也人亦有徵事與國皆有¶
徵聖人上知千嵗下知千嵗非意之也蓋有自云也¶
緑圗幡薄從此生矣(幡亦薄也鍜作鐡/物言薄令薄也)¶
吕氏春秋第二十卷終¶
<pb:KR3j0009_SBCK_020-22b>¶
<pb:KR3j0009_SBCK_020-22b>¶
