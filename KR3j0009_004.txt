# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.097514
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB03n0068-004呂氏春秋-卷第四.
<pb:KR3j0009_SBCK_004-1a>¶
吕氏春秋第四卷　髙氏詚解¶
　雲間　宋&KR0022;乂　張&KR0022;瑩　徐益孫　何玉畏校¶
　孟夏紀第四¶
　　四月紀¶
一曰孟夏之月日在畢(孟夏夏之四月也畢西方宿/秦之分野是月日𨇠此宿也)¶
昏翼中旦婺女中(翼南方宿楚之分野婺女南方宿/越之分野是月昏旦時皆中於南)¶
(丙丁火日也炎帝少典之子/方)其日丙丁其帝炎帝(姓姜氏以火德王天下是爲)¶
(炎帝號曰神農死託祀/於南方爲火德之帝)其神祝融(祝融顓項氏後老/童之子吳囘也爲)¶
(高辛氏火正死/爲火官之神)其蟲羽其音徴(盛陽用事鱗散而羽/故曰其蟲羽羽蟲鳳)¶
(爲之長徴火/也位在南方)律中仲吕其數七(仲吕隂律也陽散在/外隂實在中所以𩔗)¶
<pb:KR3j0009_SBCK_004-1b>¶
(陽也故曰仲吕其數成/功五火第二故曰七)其性禮其事視其味苦其臭¶
焦(火味苦/火臭焦)其祀竈祭先肺(吳國囘禄之神託於竈是/月火王故祀之也肺金也)¶
(祭禮之先進肺用其勝/也一曰肺火用自其藏)螻蟈鳴丘蚓出(螻蟈蝦蟇也/是月隂氣動)¶
(於下故隂𩔗鳴蚯/蚓蝦蟇從土中出)王善生苦菜秀(善或作𤓰/&KR1365;也/是月乃生爾雅云)¶
(不榮而實曰秀榮而不實/曰英苦菜當言英者也)天子居明堂左个(明堂南/鄉堂左)¶
(个東/頭室)乗朱輅駕赤駵(順火德也騂/馬黒尾曰駵)載赤旂衣赤衣服¶
赤玉(皆赤順/火也)食菽與雞其噐高以觕(菽豆也觕大也/噐高大象以火)¶
(春分後四十六日立/性)是月也以立夏(夏立夏多在是月)先立夏三日¶
大史謁之天子曰某日立夏盛德在火(太史說在孟/春以盛德在)¶
(火火王/南方也)天子乃齊(說在/孟春)立夏之日天子親率三公九¶
<pb:KR3j0009_SBCK_004-2a>¶
卿大夫以迎夏於南郊(南郊七/里之郊)還乃行賞封侯慶賜¶
無不欣說(還從南郊還也封侯命以茅土傳曰賞以/春夏刑以秋冬此之謂也無不欣說咸頼)¶
(其所/賜)乃命樂司習合禮樂(禮所以經國家定社稷利/人民樂所以移風易俗蕩)¶
(人之邪存人之正性/故命樂師使習合之)命太尉賛傑儁遂賢良舉長大¶
(命使賛白也千人爲俊萬人爲傑遂逹也有賢良長/大之人皆當自逹舉用之故齊桓公命於天子之郷)¶
(有孝於父母聰慧質直仁秀出於衆者則以/告有不以告謂之蔽賢而罪之此之謂也)行爵出¶
禄必當其位(當直/也)是月也繼長増高無有壊隳(象陽/長養)¶
(物/也)無起圡功無發大衆無伐大樹(所以順/陽氣)是月也天¶
子始絺(絺細葛也論語曰當/暑袗絺&KR1533;此之謂也)命野虞出行田原勞農¶
勸民無或失時(勞勉勸敎使/民不失其時)命司徒循行縣鄙(縣畿/内之)¶
<pb:KR3j0009_SBCK_004-2b>¶
(縣縣二千五百家也鄙五百/家也司徒主民故使循行)命農勉作無伏于都(伏/藏)¶
(都/國)是月也驅獸無害五穀無大田獵(爲夭/物也)農乃收麥¶
升獻天子乃以彘嘗麥先薦寢廟(麥始熟故言甞彘/水畜夏所宜食也)¶
(先寢廟/孝之至)是月也聚蓄百藥糜草死(是月陽氣極藥草/成故聚積之也糜)¶
(草薺亭/歷之𩔗)麥秋至斷薄刑决小罪出輕繫(是月陽氣盛/於上及五月)¶
(隂氣伏於下故斷薄刑决小罪順/殺氣也輕繫不及於刑者解出之)𧖟事既畢后妃獻¶
繭乃收繭稅以桑爲均(均平也桑多税/多桑少税少)貴賤少長如¶
一以給郊廟之祭服是月也天子飲酎用禮樂(酎春/醖也)¶
(是月天子乃與群臣飲酒作/樂詩云爲此春酒以介眉夀)行之是令而甘雨至三¶
旬(行之是令行此之令也旬十/日也十日一雨三旬三雨也)孟夏行秋令則苦雨¶
<pb:KR3j0009_SBCK_004-3a>¶
數來五榖不滋四鄙入保(孟夏盛陽而行金氣殺戮/之令水生於金故苦雨殺)¶
(穀不滋茂也四境之民畏㓂/賊來入城郭以自保守也)行冬令則草木早枯後¶
乃大水敗其城郭(行冬寒固閉之令故草木早枯大/水壊其城郭姦時逆行之徴也)¶
行春令則蟲蝗爲敗暴風來格秀草不實(是月當繼/長増髙𦔳)¶
(陽長養而行春啓蟄之令故有蟲蝗之敗春木氣/多風故暴疾之風應氣而至使當秀之草不長茂)¶
　　勸學(一作/觀師)¶
二曰先王之教莫榮於孝莫顯於忠忠孝人君人親¶
之所甚欲也顯榮人子人臣之所甚願也然而人君¶
人親不得其所欲人子人臣不得其所願此生於不¶
知理義(不知理義在君父則不仁不慈在臣子則不/忠不孝不忠不孝故君父不得其所欲也不)¶
<pb:KR3j0009_SBCK_004-3b>¶
(仁不慈故臣子/不得其所願也)不知義理生於不學(生猶/出也)學者師逹¶
而有材吾未知其不爲聖人(學者師道通逹其義而/有材秀言聖人之言行)¶
(聖人之行是則聖人矣故/曰吾未知其不爲聖人也)聖人之所在則天下理焉¶
(理/治)在右則右重在左則左重(重尊也德大/行可順移也)是故古之¶
聖王未有不尊師者也尊師則不論其貴賤貧富矣¶
(言道重/人輕)&KR0002;此則名號顯矣德行彰矣故師之敎也不¶
爭輕重尊卑貧富(論語曰人能弘道非道弘/人故曰不爭輕重尊卑)而爭於¶
道其人苟可其事無不可(易繫辭曰苟非其人道不/虚行故曰其人苟可其事)¶
(無不/可)所求盡得所欲盡成此生於得聖人聖人生於¶
疾學(疾趨/也)不疾學而能爲魁士名人者未之嘗有也¶
<pb:KR3j0009_SBCK_004-4a>¶
(魁大之士/名德之人)疾學在於尊師師尊則言信矣道論矣(信/從)¶
(也言從則其/道見講論矣)故徃教者不化召師者不化(易曰匪我/求童䝉童)¶
(蒙來求我故徃教之師不見化從也童蒙/當求師而反召也亦不宜化師之道也)自卑者不¶
聽(言徃教之師/不見聽也)卑師者不聽(謂召師而學亦/不聽師言也)師操不¶
化不聽之術而以疆敎之欲道之行身之尊也不亦¶
逺乎(言愈逺/於尊也)學者處不化不聽之勢而以自行欲名¶
之顯身之安也是懐腐而欲香也是入水而惡濡也¶
(腐爛必臭懐而欲其香入水/必濡而惡之皆不可得也)凡說者兊之也非說之¶
也(一作/本)今世之說者多弗能兊而反說之夫弗能兌¶
而反說是拯(一作/承)溺而硾之以石也(硾沈也能沒殺/人何拯之有)¶
<pb:KR3j0009_SBCK_004-4b>¶
是救病而飲之以堇也(救治也堇毒藥也能/毒殺人何治之有)使世益¶
亂不肖主重惑者從此生矣故爲師之務在於勝理¶
在於行義(行尊道貴/德之義)理勝義立則位尊矣(王者不臣/師是位尊)¶
(不敢驕侮/也)王公大人弗敢驕也(輕慢師道)上至於天子朝之¶
而不慙(天子朝師尊/有德故不慙)凡遇合也合不可必(師道與天/子遭時見)¶
(尊不可/必常也)遺理釋義以要不可必(要求/也)而欲人之尊之¶
也不亦難乎(爲師如是不見尊之/道也故曰不亦難乎)故師必勝理行義¶
然後尊曽子曰君子行於道路其有父者可知也其¶
有師者可知也夫無父而無師者餘若夫何哉此言¶
事師之猶事父也曽㸃使曽參過期而不至(曽㸃曽/參父也)¶
<pb:KR3j0009_SBCK_004-5a>¶
(詩云期逝不至而/多爲恤此之謂也)人皆見曽㸃曰無乃畏耶(畏猶/死也)曽¶
㸃曰彼雖畏我存夫安敢畏孔子畏於匡顔淵後孔¶
子曰吾以汝爲死矣顔淵曰子在囘何敢死顔囘之¶
於孔子也猶曽參之事父也古之賢者與其尊師若¶
此故師盡智竭道以教(尊師猶尊父則師不爲之愛/道也故曰盡智竭道以教也)¶
　　尊師¶
三曰神農師悉諸黄帝師大撓(悉姓諸名也/大撓作甲子)帝顓頊¶
師伯夷父帝嚳師伯招帝堯師子州(一作/友)父帝舜師¶
許由禹師大成贄湯師小臣(小臣謂/伊尹)文王武王師吕¶
望周公旦齊桓公師管夷吾晉文公師咎犯隨㑹(咎/犯)¶
<pb:KR3j0009_SBCK_004-5b>¶
(狐偃也隨/㑹范武子)秦穆公師百里奚公孫枝(百里奚故虞臣/也公孫枝大夫)¶
(子桑/也)楚莊王師孫叔敖沈申巫(沈縣/大夫)吳王闔閭師伍¶
子胥文之儀(文氏之/儀名)越王句踐師范蠡大夫種(范蠡/字少)¶
(伯楚人也大夫種/姓文字禽楚鄞人)此十聖人六賢者未有不尊師者¶
也今尊不至於帝智不至於聖而欲無尊師奚由至¶
哉(至於/道)此五帝之所以絶三代之所以㓕(言五帝三/代之後不)¶
(復重道尊師/故所以絶㓕)且天生人也而使其耳可以聞不學其¶
聞不若聾(聾無所/聞也)使其目可以見不學其見不若盲¶
(盲無所/見也)使其口可以言不學其言不若爽(爽病無/所别也)使¶
其心可以知不學其知不若狂(闇行妄發/之謂狂)故凡學非¶
<pb:KR3j0009_SBCK_004-6a>¶
能益也逹天性也能全天之所生而勿敗之是謂善¶
學(敗毁/也)子張魯之鄙家也(鄙/小)顔𣵠聚梁父之大盗也¶
學於孔子叚干木晉國之大駔也(駔廥/人也)學於子夏(子/夏)¶
(孔子弟子/卜啇之字)高何縣子石齊國之暴者也指於鄉曲(其/暴)¶
(虐爲鄉曲/人所斥也)學於子墨子(墨/翟)索盧參東方之鉅狡也(鉅/大)¶
(狡/滑)學於禽滑黎(禽滑黎墨子弟/子一作籥滑)此六人者刑戮死辱¶
之人也今非徒免於刑戮死辱也由此爲天下名士¶
顯人以終其夀(夀年/也)王公大人從而禮之此得之於¶
學也(學以致之無&KR0017;/神也故曰得之)凡學必務進業心則無營(營惑/也)¶
疾諷誦(疾/力)謹司聞(司/侯)觀驩愉問書意(視師歡悅/以問書意)順耳¶
<pb:KR3j0009_SBCK_004-6b>¶
目不逆志(不自干逆/力學之志)退思慮求所謂(求所思慮/是而行之)時辨¶
說以論道(辨别道/之義也)不茍辨必中法(不苟口辨反是/爲非言中法制)得¶
之無矜失之無慙(矜自伐無/慙恡也)必反其本(本謂本/性也)生則¶
謹養謹養之道養心爲貴(貴尚/也)死則敬祭敬祭之術¶
時(一作/崇)節爲務(四時/之節)此所以尊師也治唐圃疾灌寖¶
務種樹(唐隄以壅水圃/農圃也樹稼也)織葩屨結罝網梱蒲葦之田¶
野力耕耘事五穀(事治/也)如山林入川澤(如徃也川澤/有水故言入)¶
(一作/也)取魚鼈求鳥獸此所以尊師也視輿馬愼(順)駕¶
御適衣服務輕煗臨飲食必蠲絜(絜字一作祭/蠲讀曰圭也)善調¶
和務甘肥必恭敬和顔色審辭令疾趨翔必嚴肅此¶
<pb:KR3j0009_SBCK_004-7a>¶
所以尊師也君子之學也說義必稱師以論道(論/明)聽¶
從必盡力以光明(聽從師/所作)聽從不盡力命之曰背說¶
義不稱師命之曰叛(背戾也叛換也言學者聽從不/盡其力猶民背國說義不稱其)¶
(師猶臣/叛君)背叛之人賢主弗内之於朝(賢/明)君子不與交¶
友(不與背叛之/人爲交友)故教也者義之大者也學也者知之¶
盛者也義之大者莫大於利人利人莫大於教(以仁/義之)¶
(利教然後知故/曰莫大於教也)知之盛者莫大於成身成身莫大於¶
學(成身遂爲君子以致/之故曰莫大於學)身成則爲人子弗使而孝矣¶
爲人臣弗令而忠矣爲人君弗疆而平矣有大勢可¶
以爲天下正矣(天下正者/正天下也)故子貢問孔子曰後世將¶
<pb:KR3j0009_SBCK_004-7b>¶
何以稱夫子孔子曰吾何足以稱哉勿巳者則好學¶
而不厭好敎而不倦其惟此耶天子入太學祭先聖¶
則齒嘗爲師者弗臣所以見敬學與尊師也(大學明/堂也)¶
　　誣徒(一作/詆役)¶
四曰逹(逹通/也)師之教也使弟子安焉樂焉休焉游焉¶
肅焉嚴焉此六者得於學則邪辟之道塞矣(塞斷/也)理¶
義之術勝矣(術道也勝/猶行也)此六者不得於學則君不能¶
令於臣父不能令於子師不能令於徒(此篇一名詆/役凡篇中徒)¶
(字皆作役徒與/役謂弟子也)人之情不能樂其所不安不能得於¶
其所不樂爲之而樂矣奚待賢者雖不肖者猶若勸¶
<pb:KR3j0009_SBCK_004-8a>¶
之爲之而苦矣奚待不肖者雖賢者猶不能久(久長/也)¶
反諸人情則得所以勸學矣子華子曰王者樂其所¶
以王(子華子古之體道人樂其/所以王故得王湯武是也)亡者亦樂其所以亡¶
(樂其所以亡故/得亡桀紂是也)故烹獸不足以盡獸嗜其脯則幾矣¶
(幾近/也)然則王者有嗜乎理義也(嗜猶樂樂/行理義)亡者亦有¶
嗜乎暴慢也所嗜不同故其禍福亦不同(嗜理義則/獲福嗜暴)¶
(慢則獲禍故曰/禍福亦不同)不能教者志氣不和取舍數變固無¶
恒心若晏隂喜怒無處(晏隂喻殘害/也處常也)言談日易以恣¶
自行失之在巳不肯自非(謂若桀/紂罪人)愎過自用不可證¶
移(愎戾/證諫)見權親𫝑及有富厚者不論其材不察其行¶
<pb:KR3j0009_SBCK_004-8b>¶
歐而教之阿而謟之若恐弗及(見權𫝑及富厚者故/不論其材行阿意謟)¶
(之恐不/見及)弟子居處修㓗身狀出倫(倫/匹)聞識䟽逹就學¶
敏疾本業幾終者則從而抑之(幾近/也)難而懸之妬而¶
惡之弟子去則冀終(弟子欲去則冀終/其業且由豫也)居則不安(居/近)¶
(也苦其惡/不安也)歸則愧於父毋兄弟(愧/慙)出則慙於知友邑¶
里此學者之所悲也(悲/悼)此師徒相與異心也人之情¶
惡異於巳者此師徒相與造怨尤也(造/作)人之情不能¶
親其所怨不能譽其所惡學業之敗也道術之廢也¶
從此生矣(廢/失)善教者則不然視徒如巳(徒謂弟/子也)反巳¶
以教則得教之情也(情/理)所加於人必可行於巳(所施/於人)¶
<pb:KR3j0009_SBCK_004-9a>¶
(者人樂也故曰/必可行於巳)若此則師徒同體(體行/也)人之情愛同¶
於巳者譽同於巳者𦔳同於巳者學業之章明也道¶
術之大行也從此生矣不能學者從師苦而欲學之¶
功也(苦讀如監㑹之監苦不精/至也功名也欲得爲名)從師淺而欲學之深¶
也(欲人謂之/學深也)草木雞狗牛馬不可譙(譙一作/護下同)詬遇之¶
譙詬遇之則亦譙詬報人(譙詬猶/禍惡也)又况乎逹師與道¶
術之言乎(逹通/也)故不能學者遇師則不中用心則不¶
專(不中不正也/不專不壹也)好之則不深就業則不疾(不心好之/故不能深)¶
(就業不/疾速也)辯論則不審(不能明/是非)教人則不精(教效也效/人别是非)¶
(不能/精核)於師愠(愠怒也不能别/是非故怨於師)懐於俗(懐安/也)羈神於世¶
<pb:KR3j0009_SBCK_004-9b>¶
(羈牽也神御/也世時也)矜勢好尤故湛於巧智(矜大其權𫝑好/爲尤過之事湛)¶
(沒於巧/詐之智)昏於小利惑於嗜欲(昏迷惑/悖也)問事則前後相¶
悖(悖/亂)以章(一作/軍)則有異心(心猶/義也)以簡(一作/文)則有相反¶
(反/易)離則不能合合則弗能離(離别/也)事至則不能受(受/猶)¶
(成/也)此不能學者之患也(患害/也)¶
　　用衆(一作/善學)¶
五曰善學者若齊王之食雞也必食其跖數千而後¶
足(跖雞足踵喻學者之道衆多/然後優也跖讀如捃摭之摭)雖不足猶若有跖(食/雞)¶
(跖衆而後足也若有慱學/多藝如食雞跖道乃深也)物固莫不有長莫不有短¶
人亦然(亦有/長短)故善學者假人之長以&KR0024;其短故假人¶
<pb:KR3j0009_SBCK_004-10a>¶
者遂有天下無醜不能無惡不知(故孔子入太廟毎/事問是不醜不能)¶
(不惡/不知)醜不能惡不知病矣(病/困)不醜不能不惡不知尚¶
矣(尚上/也)雖桀紂猶有可畏可取者而况於賢者乎(桀/作)¶
(瓦紂作胡粉今人業/之尚可取之一隅)故學士曰辯議不可不爲(不可/爲者)¶
(不可/施也)辯議而苟可爲是教也教大議也辯議而不可¶
爲是被褐而出衣錦而入(被褐在外文錦/盛内故不可)戎人生乎¶
戎長乎戎而戎言不知其所受之楚人生乎楚長乎¶
楚而楚言不知其所受之今使楚人長乎戎戎人長¶
乎楚則楚人戎言戎人楚言矣(孟子曰有楚大夫欲/其子之齊言也使一)¶
(齊人傳之衆楚人咻之雖日撻而求其齊也不可得/矣引而置之莊嶽之間數年雖日撻而求其楚亦不)¶
<pb:KR3j0009_SBCK_004-10b>¶
(可得矣此/之謂也)由是觀之吾未知亡國之主不可以爲賢¶
主也(欲以楚人戎言戎/人楚言化移之)其所生長者不可耳故所生¶
長不可不察也天下無粹白之狐而有粹白之裘(粹/純)¶
取之衆白也夫取於衆此三皇五帝之所以大立功¶
名也(三皇伏羲神農女媧也五帝/黄帝帝嚳顓頊帝堯帝舜也)凡君之所以立出¶
乎衆也立巳定而舎其衆是得其末而失其本得其¶
末而失其本不聞安居(不聞得末失本能/有安定之居也)故以衆勇¶
無畏乎孟賁矣(孟賁古/大勇士)以衆力無畏乎烏獲矣(烏獲/有力)¶
(人能舉/千金)以衆視無畏乎離婁矣(離婁黄帝時明目人/能見針末於百歩之)¶
(堯舜聖帝也言百發之中/外)以衆知無畏乎堯舜矣(必有羿逢蒙之功衆知之)¶
<pb:KR3j0009_SBCK_004-11a>¶
(中必有與聖人同故/曰無畏於堯舜也)夫以衆者此君人之大寳也(淮/南)¶
(記曰萬人之衆無廢功十人之衆/無絶良故人君以衆爲大寳也)田駢謂齊王曰孟¶
賁庶乎患術而邊境弗患(齊之邊境不以孟/賁爲患者衆也)楚魏之¶
王辭言不說(不以言/辭爲說)而境内巳脩備矣兵士巳脩用¶
矣得之衆也¶
呂氏春秋第四卷終¶
<pb:KR3j0009_SBCK_004-11b>¶
