# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.720957
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB03n0068-018呂氏春秋-卷第十八.
<pb:KR3j0009_SBCK_018-1a>¶
呂氏春秋第十八卷　髙氏訓解¶
　雲間　宋&KR0022;乂　張&KR0022;瑩　徐益孫　何玉畏校¶
　審應覽第六¶
　　審應¶
一曰人主出聲應容不可不審凡主有識言不欲先¶
(淮南記曰先唱者窮之路後/動者達之原也故言動欲後)人唱我和人先我随以¶
其出為之入以其言為之名取其實以責其名(實徳/行之)¶
(實也名徳行之名也虚稱不可以為致/顯實難以詐成故以其實考責其名也)則説者不敢¶
妄言(其為名實/不相當也)而人主之所執其要矣(要約/也)孔思請¶
行魯君曰天下主亦猶寡人也將焉之(孔思子思伯/魚之子也行)¶
<pb:KR3j0009_SBCK_018-1b>¶
(去之/他也)孔思對曰蓋聞君子猶鳥也駭則舉魯君曰主¶
不肖而皆以然也違不肖過不肖而自以為能論天¶
下之主乎凡鳥之舉也去駭從不駭(駭擾/也)去駭從不¶
駭未可知也去駭從駭則鳥曷為舉矣孔思之對魯¶
君也亦過矣魏惠王使人謂韓昭侯曰夫鄭乃韓氏¶
亡之也願君之封其後也(惠王魏武侯子也孟子所/見梁惠王也韓哀侯滅鄭)¶
(初兼其國昭侯哀侯之/孫也故適使封鄭之後)此所謂存亡繼絶之義君若¶
封之則大名昭侯患之公子食我曰臣請往對之公¶
子食我至於魏見魏王曰大國命弊邑封鄭之後弊¶
邑不敢當也弊邑為大國所患昔出公之後聲氏為¶
<pb:KR3j0009_SBCK_018-2a>¶
晉公拘於銅鞮大國弗憐也而使弊邑存亡繼絶弊¶
邑不敢當也(大國謂魏國也言韓當為大國所憂出/公聲氏韓之先君也曾為晉公所執於)¶
(銅鞮魏國不救故曰大國不憐也欲/使韓封鄭之後故曰弊邑不敢當之)魏王慙曰固非¶
寡人之志也客請勿復言(言封鄭非寡人意也/故令客勿復言也)是舉¶
不義以行不義也魏王雖無以應韓之為不義愈益¶
厚也(厚多/也)公子食我之辯適足以飾非遂過(飾好其/非遂成)¶
(其/過)魏昭王問於田詘曰寡人之在東宫之時(昭王襄/王之子)¶
(也東宫世子也詩云/東宫之妹邢侯之姨)聞先生之議曰為聖易有諸乎¶
(有是言/不可)田詘對曰臣之所舉也(言有/是言)昭王曰然則先¶
生聖于(于乎/也)田詘對曰未有功而知其聖也是堯之¶
<pb:KR3j0009_SBCK_018-2b>¶
知舜也待其功而後知其舜也是市人之知聖也今¶
詘未有功而王問詘曰若聖乎敢問王亦其堯邪昭¶
王無以應田詘之對昭王固非曰我知聖也耳問曰¶
先生其聖乎已因以知聖對昭王(已謂/田詘)昭王有非其¶
有田詘不察(察知/也)趙惠王謂公孫龍曰寡人事偃兵¶
十餘年矣而不成兵不可偃乎(惠王趙㐮子後七世/武靈王之子吴&KR0078;所)¶
(生事治/偃止也)公孫龍對曰偃兵之意兼愛天下之心也兼¶
愛天下不可以虚名為也必有其實(虚空/實誠)今藺離石¶
入秦(二縣叛趙自入於/秦也今屬西河)而王縞素出(一作/布)總(縞素出/總䘮國)¶
(之/服)東攻齊得城而王加膳置酒(得國之樂也言/王不兼愛也)秦得¶
<pb:KR3j0009_SBCK_018-3a>¶
地而王出(一作/布)總(秦得藺/離石也)齊亡地而王加膳(置酒而/為懽)¶
所非兼愛之心也此偃兵之所以不成也今有人於¶
此無禮慢易而求敬阿黨不公而求令煩號數變而¶
求静暴戾貪得而求定雖黄帝猶若困(困不/能諧)衛嗣君¶
欲重税以聚粟民弗安以告薄疑曰民甚愚矣(嗣君/蒯聵)¶
(後也八世平侯之子也秦貶其號為君/薄疑其臣也故以重税告之謂民為愚)夫聚粟也將¶
以為民也其自藏之與在於上奚擇(言民自藏粟於/家與藏之於官)¶
(何擇擇/失也)薄疑曰不然其在於民而君弗知(知猶/得也)其不¶
如在上也(為官言不如其/在上上謂官)其在於上而民弗知其不¶
如在民也(為民言不/如在於民)凡聽必反諸已審則令無不聽¶
<pb:KR3j0009_SBCK_018-3b>¶
矣(聽/從)國久則固固則難亡今虞夏殷周無存者皆不¶
知反諸已也公子沓相周申向説之而戰(申向周人/申不害之)¶
(族也為公子沓相説/見公子而戰戰懼也)公子沓訾之曰申子説我而戰¶
為吾相也夫(訾毁也説我我説之也而戰懼毀/之言不任為吾相也夫不滿之辭)申向¶
曰向則不肖雖然公子年二十而相見老者而使之¶
戰請問孰病哉(孰誰/也)公子沓無以應(應荅/也)戰者不習¶
也(不慣習見尊/者故懼而戰)使人戰者嚴駔也(嚴尊/駔驕)意者恭節而¶
人猶戰任不在貴者矣故人雖時有自失者猶無以¶
易恭節自失不足以難以嚴駔則可(言以嚴駔者/失則可也)¶
　　重言¶
<pb:KR3j0009_SBCK_018-4a>¶
二曰人主之言不可不慎髙宗天子也即位諒闇三¶
年不言(髙宗殷王盤庚之弟小乙之子也徳義髙美/殷人尊之故曰髙宗諒闇三年不言在小乙)¶
(之䘮也論語曰髙宗諒闇三年不言何謂也孔子曰/古之人皆然君薨百官緫巳聽於冢宰三年此之謂)¶
(患/也)卿大夫恐懼患之(憂)髙宗乃言曰以余一人正四¶
方余惟恐言之不𩔗也兹故不言(𩔗善/兹此)古之天子其¶
重言如此故言無遺者(遺失/也)成王與唐叔虞燕居援¶
梧葉以爲珪而授唐叔虞曰余以此封女(削桐葉以/爲珪冒以)¶
(授叔虞周禮侯執信圭/七寸故曰余以此封女)叔虞喜以告周公周公以請¶
曰天子其封虞邪成王曰余一人與虞戯也(戯不/誠也)周¶
公對曰臣聞之天子無戲言天子言則史書之工誦¶
<pb:KR3j0009_SBCK_018-4b>¶
之士稱之於是遂封叔虞于晉(叔虞成王之母弟也/傳曰當武王邑姜方)¶
(娠太叔夢天帝謂已曰余命而子曰虞將與之虞及/生有文在其手曰虞遂以命之及成王滅唐而封太)¶
(叔為晉侯/此之謂也)周公旦可謂善説矣一稱而令成王益重¶
言明愛弟之義有輔王室之固(輔/正)荆莊王立三年不¶
聽而好讔(莊王楚繆王商臣/之子旅也讔謬言)成公賈入諫王曰不穀¶
禁諫者今子諫何故(禁止/也)對曰臣非敢諫也願與君¶
王讔也王曰胡不設不穀矣(施設也何不施/讔言於不穀也)對曰有¶
鳥止于南方之阜三年不動不飛不鳴是何鳥也王¶
射之(使王射不動/不鳴何意也)曰有鳥止於南方之阜其三年不¶
動將以定志意也其不飛將以長羽翼也其不鳴將¶
<pb:KR3j0009_SBCK_018-5a>¶
以覽民則也(覽/觀)是鳥雖無飛飛將冲天雖無鳴鳴將¶
駭人(冲至也/駭驚也)賈出矣不穀知之矣明日朝所進者五¶
人所退者十人羣臣大説荆國之衆相賀也故詩曰¶
何其久也必有以也何其處也必有與也其莊王之¶
謂邪成公賈之讔也賢於太宰噽之説也太宰噽之¶
説聽乎夫差而吴國為墟(噽晉栢州犂之子州犂奔/楚噽自楚之吴以為太宰)¶
成公賈之讔喻乎荆王而荆國以霸(莊王/霸)齊桓公與¶
管仲謀伐莒謀未發而聞於國(發行/聞知)桓公怪之曰與¶
仲父謀伐莒謀未發而聞於國其故何也管仲曰國¶
必有聖人也桓公曰譆日之役者有執蹠&KR3224;而上視¶
<pb:KR3j0009_SBCK_018-5b>¶
者(蹠/踰)意者其是耶乃令復役無得相代少頃東郭牙¶
至管仲曰此必是已乃令賔者延之而上分級而立¶
(延引級/階陛)管子曰子邪言伐莒者對曰然(子謂東郭/牙曰然也)管¶
仲曰我不言伐莒子何故言伐莒對曰臣聞君子善¶
謀小人善意臣竊意之也管仲曰我不言伐莒子何¶
以意之對曰臣聞君子有三色顯然善樂者鐘皷之¶
色也湫然清淨者衰絰之色也艴然充盈手足矜者¶
兵革之色也(矜嚴/也)日者臣望君之在臺上也艴然充¶
盈手足矜者此兵革之色也君呿而不(呿開/閉)所言¶
者莒也君舉臂而指所當者莒也臣竊以慮諸侯之¶
<pb:KR3j0009_SBCK_018-6a>¶
不服者其惟莒乎臣故言之凡耳之聞以聲也今不¶
聞其聲而以其容與臂是東郭牙不以耳聽而聞也¶
桓公管仲唯善匿弗能𨼆矣(匿藏/𨼆蔽)故聖人聽於無聲¶
視於無形詹何田子方老耽是也(詹何體道人也田/子方學於子貢尚)¶
(賢仁而貴禮義魏文侯友之老耽學於無為而貴/道徳周史伯陽也三川竭知周將亡孔子師之也)¶
　　精諭¶
三曰聖人相諭不待言有先言言者也海上之人有¶
好蜻者每居海上從蜻游蜻之至者百數而不止前¶
後左右盡蜻也(蜻蜻蜓小蟲細腰/四翅一名白宿)終日玩之而不去¶
(玩/弄)其父告之曰聞蜻皆從女居(居/所)取而来吾將玩之¶
<pb:KR3j0009_SBCK_018-6b>¶
明日之海上而蜻無至者矣勝書説周公旦曰廷小¶
人衆徐言則不聞疾言則人知之徐言乎疾言乎周¶
公旦曰徐言勝書曰有事於此而精言之而不明勿¶
言之而不成精言乎勿言乎(精微/勿無)周公旦曰勿言故¶
勝書能以不言説而周公旦能以不言聽此之謂不¶
言之聽不言之謀不聞之事殷雖惡周不能疵矣(疵/病)¶
口㗃不言以精相告紂雖多心弗能知矣(紂多惡周/之心不能)¶
(知周/必病)目視於無形耳聽於無聲商聞雖衆弗能窺矣¶
(窺猶/見)同惡同好志皆有欲雖為天子弗能離矣孔子¶
見温伯雪子不言而出(伯雪子/得道人)子貢曰夫子之欲見¶
<pb:KR3j0009_SBCK_018-7a>¶
温伯雪子好矣今也見之而不言其故何也孔子曰¶
若夫人者目擊(一作/解)而道存矣不可以容聲矣故未¶
見其人而知其志見其人而心與志皆見天符同也¶
(符道也/同合也)聖人之相知豈待言哉白公問於孔子曰人¶
可與微言乎孔子不應(白公楚平王之孫太子建之/子勝也白楚縣也楚僭稱王)¶
(守縣大夫皆稱公子建為費無極所譖出奔鄭與晉/通謀欲反鄭於晉鄭人殺之勝與庶父令尹子西司)¶
(馬子期伐鄭報父之&KR0311;許而未行晉人伐鄭子西子/期率師救鄭勝怒曰鄭人在此讐不逺矣欲殺子西)¶
(子期故問微言微言隂謀宻/事也孔子知之故不應之)白公曰若以石投水奚¶
若(喻微言若石沉/没水中人不知)孔子曰没人能取之(没行水中之/人能取之)¶
白公曰若以水投水奚若孔子曰淄澠之合者易牙¶
<pb:KR3j0009_SBCK_018-7b>¶
嘗而知之(淄澠齊之兩水名也易牙齊桓/公識味臣也能别淄澠之味也)白公曰然¶
則人不可與微言乎孔子曰胡為不可唯知言之謂¶
者為可耳(知言言仁言義言忠信仁義大/行於民民欣而戴之則可用也)白公弗得¶
也(弗得不得/知言之言)知謂則不以言矣(不欲白公/以微言言)言者謂之¶
屬也(謂不仁不/義之言)求魚者濡争獸者趨非樂之也故至¶
言去言(去不仁不/義之言)至為無為(至徳之人為乃無為無/為因天無為天無為而)¶
(萬物成乃有為也故/至徳之人能体之也)淺智者之所争則末矣此白公¶
之所以死於法室(末小也白公不能蹈無為遂行其/志殺子西子期而有荆國葉公子)¶
(髙率方城外衆攻白公九日而殺之法/室法室司寇也一曰浴室澡浴之室也)齊桓公合諸¶
侯(合㑹/也)衛人後至公朝而與管仲謀伐衛退朝而入¶
<pb:KR3j0009_SBCK_018-8a>¶
衛&KR0078;望見君下堂再拜請衛君之罪公曰吾於衛無¶
故子曷為請對曰妾望君之入也足髙氣疆有伐國¶
之志也見妾而有動色伐衛也明日君朝揖管仲而¶
進之管仲曰君舍衛乎公曰仲父安識之管仲曰君¶
之楫朝也恭而言也徐見臣而有慙色臣是以知之¶
君曰善仲父治外夫人治内寡人知終不為諸侯笑¶
矣桓公之所以匿者不言也今管子乃以容貌音聲¶
夫人乃以行歩氣志桓公雖不言若暗夜而燭燎也¶
晉襄公使人於周曰弊邑寡君寢疾卜以守龜曰三¶
塗為祟弊邑寡君使下臣願藉途而祈福焉(三塗之/山陸渾)¶
<pb:KR3j0009_SBCK_018-8b>¶
(之南故假道於周也襄公文公之子驩也按春秋經/襄公以魯僖三十三年即位至魯文公六年卒無卜)¶
(三塗為祟之言也魯昭十七年傳曰晉侯使屠蒯如周/請事於洛與萇𢎞謂劉子容猛非祥也其伐戎乎)¶
(陸渾二於楚必是故也君其備之乃儆戎九月丁夘晉/曷帥師渉自棘津使祭吏先用牲于洛陸渾人不)¶
(知師從之庚午遂滅陸渾數之以自二於楚也計襄/公卒至此乃九十六年曆世亾矣按傳晉頃公也此)¶
(云襄公復/妄言也)天子許之(天子周/景王子)朝禮使者事畢客出萇¶
𢎞謂劉康公曰夫祈福於三塗而受禮於天子此柔¶
嘉之事也而客武色殆有他事願公備之也(晉㐮公/周㐮王)¶
(時也萇𢎞乃景王敬王之大夫春秋之末也/以世推之當為晉頃公其不得為襄王明矣)劉康公¶
乃儆戎車卒士以待之晉果使祭事先因令楊子將¶
卒十二萬而随之渉於棘津襲&KR0147;阮梁蠻氏滅三國¶
<pb:KR3j0009_SBCK_018-9a>¶
焉此形名不相當聖人之所察也萇𢎞則審矣故言¶
不足以斷小事唯知言之謂者可為¶
　　離謂¶
四曰言者以諭意也言意相離凶也亂國之俗甚多¶
流言而不顧其實務以相毁務以相譽毁譽(一本作/巧辭)¶
成黨衆口熏天(熏感/動也)賢不肖不分以此治國賢主猶¶
惑之也(分别/惑疑)又况乎不肖者乎惑者之患不自以為¶
惑故惑惑之中有曉焉冥冥之中有昭焉亡國之主¶
不自以為惑故與桀紂幽厲皆也然有亡者國無二¶
道矣鄭國多相縣以書者子産令無縣書鄧析致之¶
<pb:KR3j0009_SBCK_018-9b>¶
子産令無致書鄧析倚之令無窮則鄧析應之亦無¶
窮矣是可不可無辨也(辨/别)可不可無辨而以賞罰其¶
罰愈疾其亂愈疾此爲國之禁也(爲治/禁法)故辨而不當¶
理則僞(僞巧/也)知而不當理則詐詐僞之民先王之所¶
誅也理也者是非之宗也(宗本/也)洧水甚大鄭之富人¶
有溺者人得其死者富人請贖之其人求金甚多以¶
告鄧析鄧析曰安之人必莫之賣矣得死者患之以¶
告鄧析鄧析又荅之曰安之此必無所更買矣夫傷¶
忠臣者有似於此也夫無功不得民則以其無功不¶
得民傷之有功得民則又以其有功得民傷之(此鄧/析之)¶
<pb:KR3j0009_SBCK_018-10a>¶
(讒辨所以/車裂而死)人主之無度者無以知此豈不悲哉比干¶
萇𢎞以此死(以世詭辯反白為/黒而主不知故死)箕子商容以此窮(箕/子)¶
(紂之庶父也商容紂時賢人老/子所從學者也以主不知故窮)周公召公以此疑(以/管)¶
(蔡流言故疑也論語曰雖有/周親不如仁人此之謂也)范蠡子胥以此流(流/放)死¶
生存亡安危從此生矣(此讒辯無/理若鄧析)子産治鄭鄧析務¶
難之與民之有獄者約大獄一衣小獄襦袴(一作䘹/下同)¶
民之獻衣襦袴而學訟者不可勝數以非為是以是¶
為非是非無度而可與不可日(一作/因)變所欲勝因勝¶
所欲罪因罪鄭國大亂民口讙譁子産患之於是殺¶
鄧析而戮之民心乃服是非乃定法律乃行今世之¶
<pb:KR3j0009_SBCK_018-10b>¶
人多欲治其國而莫之誅鄧析之𩔗(有如鄧析/者無能誅)此所¶
以欲治而愈亂也齊有事人者所事有難而弗死也¶
遇故人於塗故人曰固不死乎對曰然凡事人以為¶
利也死不利故不死故人曰子尚可以見人乎對曰¶
子以死為顧可以見人乎(顧/反)是者數傳不死於其君¶
長大不義也其辭猶不可服辭之不足以斷事也明¶
矣夫辭者意之表也鑒其表而棄其意悖(悖/惑)故古之¶
人得其意則舍其言矣聽言者以言觀意也聽言而¶
意不可知其與橋言無擇(橋戾也/擇猶異)齊人有淳于髠者¶
以從説魏王魏王辯之(闗東六國為從也/魏王以為辯達)約車十乗¶
<pb:KR3j0009_SBCK_018-11a>¶
將使之荆辭而行有以横説魏王魏王乃止其行(闗/西)¶
(爲横髠以合闗東從爲未足復説欲連/關西之横王多其言故輟不使行之也)失從之意又¶
失横之事夫其多能不若寡能(寡/少)其有辯不若無辯¶
周𪔂著倕而齕其指先王有以見大巧之不可爲也¶
(倕堯之巧工也以巧聞天下周家鑄𪔂著倕於𪔂使/自齧其指明不當大巧爲也一説周鑄𪔂象百物技)¶
(巧絶殊假令倕見之則自御齧其指/不能復爲故言大巧之不可爲也)¶
　　淫辭¶
五曰非辭無以相期從辭則亂亂辭之中又有辭焉¶
心之謂也言不欺心則近之矣凡言者以諭心也言¶
心相離而上無以參之則下多所言非所行也所行¶
<pb:KR3j0009_SBCK_018-11b>¶
非所言也言行相詭不祥莫大焉空雄之遇秦趙相¶
與約(空雄地名遇/㑹也約盟也)約曰自今以来秦之所欲為趙助¶
之趙之所欲為秦助之居無幾何秦興兵攻魏趙欲¶
救之秦王不説使人讓趙王曰約曰秦之所欲為趙¶
助之趙之所欲為秦助之今秦欲攻魏而趙因欲救¶
之此非約也趙王以告平原君(趙王趙惠王也平原/君趙公子勝孫也)¶
平原君以告公孫龍公孫龍曰亦可以發使而讓秦¶
王曰趙欲救之今秦王獨不助趙此非約也孔穿公¶
孫龍相與論於平原君所深而辯至於藏三牙公孫¶
龍言藏之三牙甚辯(公孫龍孔穿皆辯士也論相易/奪也龍言藏之三牙辯説也若)¶
<pb:KR3j0009_SBCK_018-12a>¶
(乗白馬禁不得度闗因言馬白/非白馬此之𩔗也故曰甚辯也)孔穿不應少選辭而¶
出(少選/須臾)明日孔穿朝(朝見/也)平原君謂孔穿曰昔者公¶
孫龍之言甚辯(昔昨日也甚辯謂/藏三牙之説也)孔穿曰然幾能令¶
藏三牙矣雖然難(言藏三牙之/説近難成也)願得有問於君謂藏¶
三牙甚難而實非也謂藏兩牙甚易而實是也(難易/之説)¶
(未/聞)不知君將從易而是也者乎將從難而非者乎平¶
原君不應明日謂公孫龍曰公無與孔穿辯(辯相易/奪也)¶
荆柱國莊伯(柱國官名若/秦之有相國)令其父視曰日在天視其¶
奚如曰正圓視其時日當今令謁者駕曰無馬令涓¶
人取冠進上問馬齒圉人曰齒十二與牙三十(馬上/下齒)¶
<pb:KR3j0009_SBCK_018-12b>¶
(十二牙上下十八合為三十謂若公孫龍滅去其三/牙多而偏不可均故難也藏去其二少而均故易)¶
人有任臣不亡者臣亡莊伯决之任者無罪(斷之便/無罪析)¶
(言破律/之刑)宋有澄子者亡緇衣求之塗(塗道/也)見婦人衣¶
緇衣援而弗舍欲取其衣曰今者我亡緇衣婦人曰¶
公雖亡緇衣此實(一作/真)吾所自為也澄子曰子不如¶
速與我衣昔吾所亡者紡緇也今子之衣禪緇也以¶
禪緇當紡緇子豈不得哉(得猶便也澄子横認路婦/緇衣計其禪與紡以為便)¶
(非其理也言/宋亂無法也)宋王謂其相唐鞅曰寡人所殺戮者衆¶
矣而羣臣愈不畏其故何也(宋王康王也言/何故不畏我)唐鞅對¶
曰王之所罪盡不善者也罪不善善者故為不畏王¶
<pb:KR3j0009_SBCK_018-13a>¶
欲羣臣之畏也不若無辨其善與不善而時罪之若¶
此則羣臣畏矣居無幾何宋君殺唐鞅唐鞅之對也¶
不若無對(鞅令宋王善與不善皆罪之以立威王/是以殺唐鞅故曰唐鞅之對不若無對)惠¶
子爲魏惠王爲法爲法已成以示諸民人(一作/良人)民人¶
皆善之(惠子惠施宋人也仕魏爲惠/王相也孟子所見梁惠王也)獻之惠王惠王¶
善之以示翟剪翟剪曰善也(翟剪翟黄/之後也)惠王曰可行¶
耶翟剪曰不可惠王曰善而不可行何故翟剪對曰¶
今舉大木者前呼輿謣後亦應之此其於舉大木者¶
善矣(輿謣或作邪謣前人倡後/人和舉重勸力之歌聲也)豈無鄭衛之音哉然¶
不若此其宜也(鄭衛之音皆新聲非雅樂凡人所/説也不如呼輿謣宜於舉大木也)夫¶
<pb:KR3j0009_SBCK_018-13b>¶
國亦木之大者也(言惠子之法若鄭衛之音宜於衆/人之耳於治國之法未可用也故)¶
(曰善而不/可行也)¶
　　不屈¶
六曰察士以為得道則未也雖然其應物也辭難窮¶
矣辭雖(一作/難)窮其為禍福猶未可知(猶尚/也)察而以達¶
理明義則察為福矣察而以飾非惑愚則察為禍矣¶
(惑/誤)古者之貴善御也以逐暴禁邪也魏惠王謂惠子¶
曰上世之有國必賢者也今寡人實不若先生願得¶
傳國(傳/授)惠子辭(謝不/受之)王又固請曰寡人莫有之國於¶
此者也而傳之賢者民之貪爭之心止矣欲先生之¶
<pb:KR3j0009_SBCK_018-14a>¶
以此聽寡人也(聽/從)惠子曰若王之言則施不可而聽¶
矣王固萬乗之主也以國與人猶尚可今施布衣也¶
可以有萬乗之國而辭之此其止貪爭之心愈甚也¶
惠王謂惠子曰古之有國者必賢者也大受而賢者¶
舜也是欲惠子之爲舜也夫辭而賢者許由也是惠¶
子欲爲許由也傳而賢者堯也是惠王欲爲堯也堯¶
舜許由之作非獨傳舜而由辭也他行稱此今無其¶
他而欲爲堯舜許由故惠王布冠而拘于鄄(鄄邑名/也自拘)¶
(於鄄將服/於齊也)齊威王幾弗受(威王田和之孫孟子所見/宣王之父幾危危不受魏)¶
(惠王/也)惠子易衣變冠乗輿而走幾不出乎魏境(言幾/不免)¶
<pb:KR3j0009_SBCK_018-14b>¶
(難於魏/境龙也)凡自行不可以幸為必誠(言惠王幸享傳國/之名惠子幸享以)¶
(不受之名以/為必誠也)匡章謂惠子於魏王之前曰蝗螟農夫¶
得而殺之奚故為其害稼也(匡章孟子弟子也蝗螽/也食心曰螟食葉曰螣)¶
(今兖州謂蝗為螣諭王與惠/子擅相禪受害於義者也)今公行多者數百乗歩¶
者數百人少者數十乗歩者數十人此無耕而食者¶
其害稼亦甚矣(甚於/蝗螟)惠王曰惠子施也難以辭與公¶
相應(公謂/匡章)雖然請言其志惠子曰今之城者或者操¶
大築乎城上或負畚而赴乎城下或操表掇以善晞¶
望若施者其操表掇者也(施惠子名也/表掇儀度)使工女化而¶
為絲不能治絲使大匠化而為木不能治木使聖人¶
<pb:KR3j0009_SBCK_018-15a>¶
化而為農夫不能治農夫施而治農夫者也(而能/也)公¶
何事比施於螣螟乎惠子之治魏為本其治不治當¶
惠王之時五十戰而二十敗所殺者不可勝數大將¶
愛子有禽者也(言惠王用惠子之謀為土地之故麋/爛其民而戰之大敗又將復之恐不)¶
(勝用乃驅其所愛子弟以殉之此謂以其所/不愛及其所愛故曰大將愛子有禽者矣)大術之¶
愚為天下笑得舉其諱(天下人笑之得/舉書其諱惡)乃請令周太¶
史更著其名(言惠王比惠子於管夷吾欲/更著其名名仲父之名也)圍邯鄲三¶
年而弗能取士民罷潞(潞羸/也)國家空虚(府藏/竭也)天下之¶
兵四至(救邯鄲之兵從/四方来至也)衆庶誹謗(怨望/多也)諸侯不譽(一/作)¶
(舉皆道/其惡也)謝於翟翦而更聽其謀社稷乃存(翟翦言恵/子之法善)¶
<pb:KR3j0009_SBCK_018-15b>¶
(而不可行又為惠王説舉大木前呼輿謣後亦和之/豈無鄭衛之音不若此其宜也嘗謝負於翟翦而從)¶
(其謀社稷/乃存之)名寳散出土地四削魏國從此衰矣(名寳/散出)¶
(以賂隣國也土地為四方/所侵削故曰魏國從此衰)仲父大名也讓國大實也¶
説以不聽不信聽而若此不可謂工矣不工而治賊¶
天下莫大焉(賊/害)幸而獨聽於魏也(言惠子之言獨見/聽用於魏者幸也)¶
以賊天下為實以治之為名匡章之非不亦可乎(匡/章)¶
(之非惠子/不亦可也)白圭新與惠子相見也惠子説之以疆(以/疆)¶
(力/也)白圭無以應惠子出白圭告人曰人有新取婦者¶
婦至宜安矜煙視媚行(媚行/徐行)竪子操蕉火而鉅新婦¶
曰蕉火大鉅入於門門中有歛䧟(䧟一作堛/歛讀曰脅)新婦曰¶
<pb:KR3j0009_SBCK_018-16a>¶
塞之將傷人之足此非不便之家氏也(家氏/婦氏)然而有¶
大甚者今惠子之遇我尚新(遇/見)其説我有大甚者惠¶
子聞之曰不然詩曰愷悌君子民之父母愷者大也¶
悌者長也君子之徳長且大者則為民父母父母之¶
教子也豈待久哉何事比我於新婦乎詩豈曰愷悌¶
新婦哉誹汙因汙誹辟因辟是誹者與所非同也白¶
圭曰惠子之遇我尚新其説我有大甚者惠子聞而¶
誹之因自以為為之父母其非有甚於白圭亦有大¶
甚者¶
　　應言¶
<pb:KR3j0009_SBCK_018-16b>¶
七曰白圭謂魏王曰市丘之𪔂以烹雞多洎之則淡¶
而不可食(市丘魏邑也𪔂大𪔂不宜烹小也能知五/味也肉汁曰洎淡者洎多無味故不可食)¶
(之/也)少洎之則焦而不熟(焦燥雞/難曘熟)然而視之蝺焉美無¶
所可用(蝺讀齲齒之/齲齲𪔂好貌)惠子之言有似於此(似此𪔂好/而不可用)¶
惠子聞之曰不然使三軍饑而居𪔂旁適為之甑則¶
莫宜之此𪔂矣白圭聞之曰無所可用者意者徒加¶
其甑邪白圭之論自悖其少魏王大甚以惠子之言¶
蝺焉美無所可用是魏王以言無所可用者為仲父¶
也是以言無所用者為美也公孫龍説燕昭王以偃¶
兵(龍魏人也昭王燕王/噲之子也偃止也)昭王曰甚善寡人願與客計¶
<pb:KR3j0009_SBCK_018-17a>¶
之公孫龍曰竊意大王之弗爲也王曰何故公孫龍¶
曰日者大王欲破齊諸天下之士其欲破齊者大王¶
盡養之知齊之險阻要塞君臣之際者大王盡養之¶
雖知而弗欲破者大王猶若弗養其卒果破齊以爲¶
功今大王曰我甚取偃兵諸侯之士在大王之本朝¶
者盡善用兵者也臣是以知大王之弗爲也王無以¶
應司馬喜難墨者師於中山王前以非攻(司馬喜趙/之相國也)¶
曰先生之所術非攻夫墨者師曰然(然如/是)曰今王興¶
兵而攻燕先生將非王乎墨者師對曰然則相國是¶
攻之乎司馬喜曰然墨者師曰今趙興兵而攻中山¶
<pb:KR3j0009_SBCK_018-17b>¶
相國將是之乎司馬喜無以應路説謂周頗曰公不¶
愛趙天下必從周頗曰固欲天下之從也天下從則¶
秦利也路説應之曰然則公欲秦之利夫周頗曰欲¶
之路説曰公欲之則胡不為從矣魏令孟卬割絳¶
安邑之地以與秦王王喜令起賈為孟卬求司徒於¶
魏王魏王不說應起賈曰卬寡人之臣也寡人寧以¶
臧為司徒無用卬(臧亦/魏臣)願大王之更以他人詔之也¶
(詔/告)起賈出遇孟卬於廷曰公之事何如起賈曰公甚¶
賤於公之主(公之主/甚賤公)公之主曰寧用臧為司徒無用¶
公(公謂/卭)孟卭入見謂魏王曰秦客何言王曰求以女¶
<pb:KR3j0009_SBCK_018-18a>¶
為司徒孟卭曰王應之謂何王曰寧以臧無用卭也¶
孟卭太息曰宜矣王之制於秦也王何疑秦之善臣¶
也以絳　安邑令負牛書與秦猶乃(一作/之)善牛也(言/王)¶
(使負牛持絳/安邑之/書致之於秦秦猶善牛)卭雖不肖獨不如牛乎且王¶
令三將軍為臣先曰視卭如身(王/身)是重臣也令二輕¶
臣也(二疑也臣見/疑則不重矣)令臣責(令秦/責臣)卭雖賢固能乎(言不/能也)¶
居三日魏王乃聽起賈(聽起賈言用/卭為司徒)凡人主之與其¶
大官也為有益也今割國之錙錘矣而因得大官(割/分)¶
(也錙錘銖兩也謂分絳/安/邑而得大官大官司徒也)且何地以給之(給/足)大官¶
人臣之所欲也孟卭令秦得其所欲(所欲/田邑)秦亦令孟¶
<pb:KR3j0009_SBCK_018-18b>¶
卭得其所欲(所欲/司徒)責以償矣尚有何責魏雖疆猶不¶
能責無責又况於弱魏王之令乎孟卭為司徒以棄¶
其責則拙也秦王立帝宜陽令許綰誕魏王(誕詐也/許綰秦)¶
(臣也秦實未為帝也詐魏/王言帝欲令魏王入朝也)魏王將入秦魏敬謂王曰¶
以河内孰與梁重王曰梁重又曰梁孰與身重王曰¶
身重又曰若使秦求河内則王將與之乎王曰弗與¶
也魏敬曰河内三論之下也(三論謂河内/與梁及身也)身三論之¶
上也秦索其下而王弗聽索其上而王聽之臣竊不¶
取也王曰甚(甚/善)然乃輒輟行(輟止不/入秦)秦雖大勝於長¶
平三年然後决(秦將白起攻趙三年坑其卒四/十萬衆於長平故曰大勝也)士民¶
<pb:KR3j0009_SBCK_018-19a>¶
倦糧食當此時也兩周全其北存魏舉陶削衛地方¶
六百有之勢是(有之勢是/有是之勢)而入大蚤(入秦/大蚤)奚待於魏¶
敬之説也(言何必待魏敬之/説乃不入秦耶)夫未可以入而入其患¶
有將(將/大)可以入而入其患有將(將/大)可以入而不入入¶
與不入之時不可不熟論也(論辯/也)¶
　　具備¶
八曰今有羿蠭蒙繁弱於此而(一作/向)無弦則必不能¶
中也(羿夏之諸侯有窮之君也善射百發百中蠭蒙/羿弟子也亦能百中繁弱良弓所出地也因以)¶
(爲弓/名)中非獨弦也而弦爲弓中之具也夫立功名亦¶
有具不得其具賢雖過湯武則勞而無功矣湯嘗約¶
<pb:KR3j0009_SBCK_018-19b>¶
於郼薄矣(薄或/作亳)武王嘗窮於畢䄇矣(畢䄇/畢豐)伊尹嘗居¶
於庖厨矣太公嘗隠於釣魚矣賢非衰也智非愚也¶
皆無其具也故凡立功名雖賢必有其具然後可成¶
宓子賤治亶父恐魯君之聽説人而令已不得行其¶
術也(子賤孔子弟/子宓不齊)將辭而行請近吏二人於魯君與¶
之俱至於亶父邑吏皆朝宓子賤令吏二人書吏方¶
將書宓子賤從旁時掣摇其肘吏書之不善則宓子¶
賤為之怒吏甚患之辭而請歸宓子賤曰子之書甚¶
不善子勉歸矣(勉猶/趣也)二吏歸報於君(報魯/君也)曰宓子不¶
可為書君曰何故吏對曰宓子使臣書而時掣摇臣¶
<pb:KR3j0009_SBCK_018-20a>¶
之肘書惡而有甚怒吏皆笑宓子(吏邑/吏也)此臣所以辭¶
而去也魯君太息而嘆曰宓子以此諫寡人之不肖¶
也寡人之亂子而令宓子不得行其術必數有之矣¶
微二人寡人幾過遂發所愛(發/遣)而令之亶父告宓子¶
曰自今以来亶父非寡人之有也子之有也有便於¶
亶父者子决為之矣五嵗而言其要(要約最/簿書)宓子敬¶
諾乃得行其術於亶父三年巫馬旗短褐衣弊裘而¶
往觀化於亶父見夜漁者得則舍之巫馬旗問焉曰¶
漁為得也今子得而舍之何也對曰宓子不欲人之¶
取小魚也(古者魚不尺不升于爼宓子體聖人/之化為盡𩔗也故不欲人取小魚)所舍¶
<pb:KR3j0009_SBCK_018-20b>¶
者小魚也巫馬旗歸告孔子曰宓子之徳至矣使小¶
民闇行(闇/夜)若有嚴刑於旁敢問宓子何以至於此孔¶
子曰丘嘗與之言曰誠乎此者刑乎彼(施至誠於近/以化之使刑)¶
(行於/逺)宓子必行此術於亶父也夫宓子之得行此術¶
也魯君後得之也魯君後得之者宓子先有其備也¶
先有其備豈遽必哉此魯君之賢也三月嬰兒軒冕¶
在前弗知欲也斧龯在後弗知惡也慈母之愛諭焉¶
誠也故誠有誠乃合於情精有精乃通於天乃通於¶
天水木石之性皆可動也又况於有血氣者乎故凢¶
説與治之務莫若誠(以誠説則信著之/以誠治則化行之)聽言哀者不¶
<pb:KR3j0009_SBCK_018-21a>¶
若見其哭也聽言怒者不若見其鬬也説與治不誠¶
其動人心不神(動感神化言不誠/不能行其化也)¶
吕氏春秋第十八卷終¶
<pb:KR3j0009_SBCK_018-21b>¶
