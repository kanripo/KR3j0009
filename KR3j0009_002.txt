# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.006751
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB03n0068-002呂氏春秋-卷第二.
<pb:KR3j0009_SBCK_002-1a>¶
吕氏春秋第二卷　髙氏訓解¶
　雲間　宋&KR0022;乂　張&KR0022;瑩　徐益孫　何玉畏校¶
　仲春紀第二¶
　　二月紀¶
一曰仲春之月日在奎(仲春夏之二月奎西方宿魯/之分野也是月日𨇠此宿)¶
昏弧中旦建星中(弧星在輿&KR0017;南建星在斗上/是月昏旦時皆中於南方)其日¶
甲乙其帝太皥其神句芒其蟲鱗其音角律中夾鐘¶
(夾鐘隂律也是月萬物去陽夾/隂而生故竹管音中夾鐘也)其數八其味酸其臭¶
羶其祀戸祭先脾始雨水桃李華(自冬氷雪至此圡/發而耕故曰始雨)¶
(水也桃李之/属皆舒華也)蒼庚鳴鷹化爲鳩(蒼庚爾雅曰商庚藜/黄楚雀也齊人謂之)¶
<pb:KR3j0009_SBCK_002-1b>¶
(摶黍秦人謂之黄離幽冀謂之黄鳥詩云黄鳥于飛/集于灌木是也至是月而鳴鷹化爲鳩啄正&KR0033;不鷙)¶
(擊也鳩葢/布榖鳥)天子居青陽太廟(青陽東向堂/太廟中央室)乗鸞輅駕¶
蒼龍載青旂衣青衣服青玉食麥與羊其噐䟽以逹¶
(說在/孟春)是月也安萌芽養㓜少存諸孤(順春陽長養㓜/少存恤孤寡萌)¶
(芽諸當生者不/擾動故曰安)擇元日命人社(元善也日從甲至癸/也社祭后圡所以爲)¶
(民祈榖也嫌日有從/否重農事故卜擇之)命有司省囹圄去桎梏無肆掠¶
止獄訟(有司理官主獄者也囹圄法室省之者赦輕/㣲也在足曰桎在手曰梏肆極掠笞也言無)¶
(者湏立秋/也止禁也)是月也玄鳥至至之日以太牢祀于高禖¶
(玄鳥燕也春分而來秋分而去傳曰玄鳥氏司啓者/也周禮禖氏以仲春之月合男女於時也奔則不禁)¶
(因祭其神於郊謂之郊禖音與高相近故或言高禖/王者后妃以玄鳥至日祈繼嗣於高禖三牲具曰太)¶
<pb:KR3j0009_SBCK_002-2a>¶
(牢)天子親徃后妃率九嬪御(王者一后三夫人九嬪/二十七世婦但后夫人)¶
(率九嬪祀髙禖耳御/見天子於髙禖中也)乃禮天子所御帶以&KR0211;韣授以¶
&KR0211;矢于髙禖之前(禮后妃之侍見於天子者於髙禖/祠之前韣&KR0211;韜也授以&KR0211;矢示服)¶
(猛得男/象也)是月也日夜分雷乃發聲始電(分等晝夜鈞/也冬隂閉固)¶
(陽伏於下是月陽升雷始/發聲震氣爲雷激氣爲電)蟄&KR0393;咸動開戸始出(蟄伏/之䖝)¶
(始動蘇開蟄/之户始出生)先雷三日&KR0108;鐸以令于兆民曰雷且發¶
聲(鐸木鈴也金口木舌爲木鐸金舌爲/金鐸所以振告兆民使知將雷也)有不戒其容¶
止者生子不備必有凶災(有不戒慎容止者以雷電/合房室者生子必有瘖躄)¶
(通精狂癡之疾故/曰不備必有凶災)日夜分則同度量鈞衡石角斗桶¶
正權槩(度尺丈也量鬴鐘也鈞銓衡石稱也石百三/十斤角平斗桶量噐也稱錘曰權槩平斗斛)¶
<pb:KR3j0009_SBCK_002-2b>¶
(者令鈞/等也)是月也耕者少舍(少舍皆耕在野少有在都/邑者也尚書曰厥民析散)¶
(布在野傳曰隂陽分方震雷出滯/土地不備墾辟在司㓂之謂也)乃修闔扇寢廟必¶
備(闔扇門扇也民所由出故治之也寢/以安身廟以事祖故曰必無墮頓也)無作大事以¶
妨農功(大事兵戈/征伐也)是月也無竭川澤無漉陂池無焚¶
山林(皆爲盡/𩔗天物)天子乃獻羔開冰先薦寢廟(開冰室取/氷以鑿以)¶
(祭廟春薦韭卵詩云二之日鑿氷冲冲三之日/納于凌隂四之日其早獻羔祭韭此之謂也)上丁¶
命樂正入舞舍采(是月上旬丁日命樂官正率卿大/夫之子入學宫習舞也舍猶置也)¶
(初入學宫必禮先師置采帛於前以贄神也周禮春/入學舎采合舞秋訟學舎聲以六樂之㑹正舞位此)¶
(之謂/也)天子乃率三公九卿諸侯親徃視之(常事/曰視)中丁¶
又命樂正入學習樂(中旬丁日又入學宫習樂樂所/以移風易俗恊和民人也謂六)¶
<pb:KR3j0009_SBCK_002-3a>¶
(代之樂雲門咸池大韶大頀大夏大武也/周禮曰以樂教和則民不乖此之謂也)是月也祀¶
不用犧牲用圭璧更皮幣(是月尚生育故不用犧牲/更代也以圭璧代犧牲也)¶
(皮幣鹿皮玄纁束帛也記曰幣/帛皮圭告於祖禰此之謂也)仲春行秋令則其國¶
大水寒氣&KR0291;至冦戎來征(仲春陽中也陽氣長養而/行秋令殺戮之令故寒氣)¶
(猥至冦害之兵/來伐其國也)行冬令則陽氣不勝麥乃不熟民多¶
相掠(寒隂縮殺而行其令隂氣乗陽陽氣不/勝故麥不成熟民飢窮故相刼掠也)行夏令¶
則國乃大旱煗氣早來蟲&KR1146;爲害(夏氣炎陽而行其/令故大旱火氣熱)¶
(故旱煗也極陽生隂故蟲&KR1146;/作害也蟲食稼心謂之&KR1146;)¶
　　貴生¶
二曰聖人深慮天下莫貴於生夫耳目鼻口生之役¶
<pb:KR3j0009_SBCK_002-3b>¶
也(役事/也)耳雖欲聲目雖欲色鼻雖欲芬香口雖欲滋¶
味害於生則止在四官者(止禁也四官/耳目鼻口也)不欲利於生¶
者則弗爲(則不治此/四官之欲)由此觀之耳目鼻口不得擅行¶
必有所制(擅專也制/制於心也)譬之若官職不得擅爲(爲/作)必有¶
所制(制於/君也)此貴生之術也堯以天下讓於子州犮父¶
(子州犮父/古賢人也)子州犮父對曰以我爲天子猶可也雖然¶
我適有幽憂之病方將治之未暇在天下也(幽𨼆也/詩云如)¶
(有𨼆憂我心不悅/未暇在於治天下)天下重物也(重大/物事)而不以害其生¶
又况於他物乎(他猶/異也)惟不以天下害其生者也可以¶
託天下(託附/也)越人三世殺其君王子搜患之(王子搜/淮南子)¶
<pb:KR3j0009_SBCK_002-4a>¶
(云越王/翳也)逃乎丹穴(淮南云/山穴也)越國無君求王子搜而不¶
得從之丹穴王子搜不肯出越人薫之以艾乗之以¶
王輿王子搜援綏登車仰天而呼曰君乎獨不可以¶
舍我乎(舎置/也)王子搜非惡爲君也惡爲君之患也(患/害)¶
(也)若王子搜者可謂不以國傷其生矣此固越人之¶
所欲得而爲君也(欲得王子/搜爲君也)魯君聞顔闔得道之人¶
也使人以幣先焉顔闔守閭鹿布之衣而自飯牛魯¶
君之使者至顔闔自對之使者曰此顔闔之家耶顔¶
闔對曰此闔之家也使者致幣顔闔對曰恐聽繆而¶
遺使者罪不若審之(恐繆誤致幣得/罪故勸令審之)使者還反審之¶
<pb:KR3j0009_SBCK_002-4b>¶
復來求之則不得巳(顔闔踰坯而逃/之故不得也)故若顔闔者非¶
惡富貴也由重生惡之也世之人主多以貴富驕(驕/泰)¶
(淮南記曰魚相忘乎江湖人/也)得道之人其不相知(相忘乎道術言各得其志故)¶
(不相知/之也)豈不悲哉(悲於富貴/而驕人也)故曰道之貞以持身其¶
緒餘以爲國家(以持身之餘/緒以治國家)其土苴以治天下(土瓦/礫也)¶
(苴草蒯也士鼓蒯桴伊耆氏之樂也孝經曰安上治/民莫善於禮移風易俗莫善於樂故可以治天下苴)¶
(音同/鮓)由此觀之帝王之功聖人之餘事也(聖人治之/優有餘裕)¶
(故曰/餘事)非所以完身養生之道也(堯舜禹湯之治天下/黎黒瘦瘠過家門而)¶
(不入故曰非所以完身/養生之道趨濟民而巳)今世俗之君子危身棄生以¶
徇物(徇猶/隨也)彼且奚以此之也(此此物也/之至也)彼且奚以此¶
<pb:KR3j0009_SBCK_002-5a>¶
爲也(彼謂今世俗人云君子/優之也何以物爲也)凡聖人之動作也必察¶
其所以之(之至/也)與其所以爲(爲作/也)今有人於此以隨¶
侯之珠彈千仞之雀世必笑之是何也所用重所要¶
輕也(重謂隨侯珠也要/得也輕謂雀也)夫生豈特隨侯珠之重也哉¶
子華子曰全生爲上(子華子古體道人無欲故/全其生長生是行之上也)虧生¶
次之(少虧其生和光同/塵可以次全生者)死次之(守死不移其志/可以次虧生者)迫生¶
爲下(迫促也促欲得生尸素寵/禄志不高㓗人之下也)故所謂尊生者全生¶
之謂(於身無所虧於義/無所損故曰全生)所謂全生者六欲皆得其宜¶
也(六欲生死耳/目口鼻也)所謂虧生者六欲分得其宜也(分半/也)¶
虧生則於其尊之者薄矣其虧彌甚者也其尊彌薄¶
<pb:KR3j0009_SBCK_002-5b>¶
(彌益/也)所謂死者無有所以知復其未生也(死君親之/難義重於)¶
(生視死如歸故曰無有/所以知復其未生也)所謂迫生者六欲莫得其宜¶
也皆獲其所甚惡者服是也辱是也(服行也行不/義是故辱)辱¶
莫大於不義故不義迫生也(不能蹈義而死迫於苟/生語曰水火吾見蹈死)¶
(者矣未見蹈/仁而死者也)而迫生非獨不義也故曰迫生不若死¶
(迫促急於苟生不仁義/不如蹈仁義死爲貴)奚以知其然也耳聞所惡不¶
若無聞目見所惡不若無見故雷則揜耳電則揜目¶
此其比也凡六欲者皆知其所甚惡而必不得免不¶
若無有所以知無有所以知者死之謂也故迫生不¶
若死嗜肉者非腐䑕之謂也嗜酒者非敗酒之謂也¶
<pb:KR3j0009_SBCK_002-6a>¶
尊生者非迫生之謂也¶
　　情欲¶
三曰天生人而使有貪有欲欲有情情有節(節適/也)聖¶
人修節以止(一作/制)欲故不過行其情也(不過/其適)故耳之¶
欲五聲目之欲五色口之欲五味情也此三者貴賤¶
愚智賢不肖欲之若一(三謂耳目口/也一猶等也)雖神農黃帝其¶
與桀紂同(有天下/同也)聖人之所以異者得其情也(聖人/得其)¶
(不過節/之情)由貴生動則得其情矣不由貴生動則失其¶
情矣(失其不過/節之情)此二者死生存亡之本也(聖人得其/情亂人失)¶
(其情得情生存失情死/亡故曰生死存亡之本)俗主虧情故每動爲亡敗(俗/主)¶
<pb:KR3j0009_SBCK_002-6b>¶
(凡君也敗/㓕亡也)耳不可贍目不可厭口不可滿身盡府種¶
筋骨沈滯血脈壅塞九竅寥寥曲失其宜(府腹疾也/種首疾也)¶
(極三關之欲以病其身故九竅皆/寥寥然虚曲過其適以害其性也)雖有彭祖猶不能¶
爲也(彭祖殷之賢臣治性清靜不欲於物蓋夀七百/嵗論語所謂述而不作信而好古竊比於我老)¶
(彭是也言雖彭祖之無欲不能化治俗/主使之無欲故曰雖有彭祖猶不能爲)其於物也不¶
可得之爲欲(貴不可得之物寳難得之/貨此之謂欲故曰爲欲)不可足之爲¶
求(規求無足不知紀極不可/盈厭此之爲求故曰爲求)大失生本(老子曰出生/入死故曰大)¶
(失生/本)民人怨謗又樹大讐(俗主求欲民人皆怨/而謗訕如仇讐也)意氣¶
易動蹻然不固(蹻謂乗蹻之蹻謂其流行速疾/不堅固之貌故其志氣易動也)矜勢¶
好智胷中欺詐(矜大其寵契好尚其所行自謂爲智/𦙄臆之中欺詐不誠所行暴虐猶語)¶
<pb:KR3j0009_SBCK_002-7a>¶
(民言恩/惠也)德義之緩邪利之急(緩猶後/急猶先)身以困窮雖後¶
悔之尚將奚及(困猶危/奚何也)巧佞之近端&KR0033;之遠(巧佞者/親近之)¶
(正直者/踈遠之)國家大危悔前之過猶不可反(反/見)聞言而驚¶
不得所由(所行殘暴聞將危敗㓕亡之言而乃始驚/怖行不仁不義之所致也故曰不得所由)¶
(由用/也)百病怒起亂難時至以此君人爲身大憂(此非/恤民)¶
(之道故/身大憂)耳不樂聲目不樂色口不甘味與死無擇(聲/色)¶
(美味死者所不得說大不能樂/甘之故曰與死無擇擇别也)古人得道者生以夀¶
長(體道無欲象天天子之/福故必夀長終其性命)聲色滋味能久樂之奚故¶
論早定也(體道者生而能行/之故曰論早定)論早定則知早嗇(嗇/愛)知¶
早嗇則精不竭(愛精神/故不竭)秋早寒則冬必煗矣春多雨¶
<pb:KR3j0009_SBCK_002-7b>¶
則夏必旱矣天地不能兩而况於人𩔗乎人之與天¶
地也同(同於不/能兩也)萬物之形雖異其情一體也(體性也/情皆好)¶
(生故曰/一體)故古之治身與天下者必法天地也(法象/也)尊¶
酌者衆則速盡(尊酒也酌揖之者/多故酒遫盡也)萬物之酌大貴之¶
生者衆矣(萬物酌損隂陽以生隂陽諭君大/貴君者愛君之德以生者衆也)故大貴¶
之生常速盡非徒萬物酌之也(酌取/之也)又損其生以資¶
天下之人(資猶/給)而終不自知(知猶/覺也)功雖成乎外而生¶
虧乎内(幽通記曰張循㩧而/内逼故曰虧生乎内)耳不可以聽目不可以¶
視口不可以食¶
胷中大擾妄言想見臨死之上顛倒驚懼不知所爲¶
<pb:KR3j0009_SBCK_002-8a>¶
用心如此豈不悲哉(悲情欲而不知/所爲用心之人)世人之事君者¶
皆以孫叔敖之遇荆莊王爲幸(孫叔敖楚令尹/逺賈之子也)自有¶
道者論之則不然此荆國之幸(言孫叔敖賢能事君/以道致之於覇荆國)¶
(得之/幸也)荆莊王好周遊田獵馳騁弋射歡樂無遺(遺/廢)盡¶
傳其境内之勞與諸侯之憂於孫叔敖(事功日勞盡/俾付孫叔敖)¶
(使憂/之也)孫叔敖日夜不息不得以便生爲故(休息也不/得以便利)¶
(生性敖不/休息也)故死莊王功迹著乎竹帛傳乎後世(莊王/之覇)¶
(功傳於後世乃孫叔敖之日夜不/息以廣其君君德之所以成也)¶
　　當染¶
四曰墨子見染素絲者而歎(墨子名翟魯人/作書七十一篇)曰染於¶
<pb:KR3j0009_SBCK_002-8b>¶
蒼則蒼染於黄則黄所以入者變其色亦變五入而¶
以爲五色矣(一入/一色)故染不可不慎也非獨染絲紗也¶
國亦有染舜染於許由伯陽(舜顓頊五世之孫瞽䏂/之子也名重華許由陽)¶
(城人堯聘之不至伯陽葢/老子也舜時師之者也)禹染於臯陶伯益(禹顓頊/六世孫)¶
(鯀之子也名文命/伯益臯陶之子也)湯染於伊尹仲虺(湯契後十二世/孫王癸之子也)¶
(名天乙伊尹湯相詩云實惟阿衡實左右商王仲虺/居薛爲湯之左相皆賢德也孟子曰王者師臣也)¶
武王染於太公望周公旦(武王周文王之子名發太/公望河内汲人也佐武王)¶
(伐紂成王封之於齊周公旦/武王弟也輔成王封之於魯)此四王者所染當故王¶
天下(所從染得其/人故曰當)立爲天子功名蔽天地(蔽猶/極也)舉天¶
下之仁義顯人必稱此四王者(稱美其德/以爲喻也)夏桀染於¶
<pb:KR3j0009_SBCK_002-9a>¶
羊辛歧踵戎(桀夏后臯之孫癸之子也/羊辛歧踵戎桀之邪臣)殷紂染於崇¶
侯惡來(紂帝乙之子名辛崇國侯爵名虎/惡來嬴姓飛廉之子紂之䛕臣)周厲王染¶
於虢公長父榮夷終(厲王周夷王之子名胡虢榮二/卿士也傳曰榮夷公好專利而)¶
(不知/大難)幽王染於虢公鼓祭公敦(幽王周厲王之孫宣/王之子名官皇虢公)¶
(祭公二卿士也傳曰虢石父讒謟/巧佞之人也以此教王其能乆乎)此四王者所染不¶
當故國殘身死爲天下僇(不當者不得/其人僇辱也)舉天下之不¶
義辱人必稱此四王者(稱其惡以/爲戒也)齊桓公染於管仲¶
鮑叔(桓公齊僖公之子名/小白管鮑其二卿也)晉文公染於咎犯郄偃(文/公)¶
(晉獻公之子名重耳咎/犯郄偃者其二大夫)荆莊王染於孫叔敖沈尹蒸¶
(莊王楚穆王之子名/旅孫沈其二大夫)吳王闔廬染於伍貟父之儀(闔/廬)¶
<pb:KR3j0009_SBCK_002-9b>¶
(吳王夷昧之子名/光伍父其二大夫)越王句踐染於范蠡大夫種(句踐/允常)¶
(之子范蠡楚三戸人也字少伯/大夫種姓文氏字禽楚之鄒人)此五君者所染當故¶
覇諸侯功名傳於後世范吉射染於張柳朔王生(吉/射)¶
(晉范獻子鞅之子昭子也張柳/朔王生二人者吉射家臣也)中行寅染於黄藉秦¶
高疆(寅晉大夫中行穆子之子荀子也黄藉秦高疆/其家臣高疆齊子尾之子奔晉爲中行氏之臣)¶
吳王夫差染於王孫雄太宰噽(夫差吳王闔廬子也/雄與噽二人其大夫)¶
(也噽晉伯宗之/孫楚州犂之子)智伯瑶染於智國張武(智瑶宣子申/之子襄子也)¶
(國武二人/其家臣)中山尚染於魏義椻長(尚魏公子牟之後/魏得中山以邑之)¶
(也義長其/二臣也)宋康王染於唐鞅田不禋(唐田宋康/王之二臣)此六¶
君者所染不當故國皆殘亡身或死辱宗廟不血食¶
<pb:KR3j0009_SBCK_002-10a>¶
絶其後𩔗君臣離散民人流亡舉天下之貪暴可羞¶
人必稱此六君者凡爲君非爲君而因榮也非爲君¶
而因安也以爲行理也行理生於當染故古之善爲¶
君者勞於論人(論猶/擇也)而佚於官事得其經也(經/遺)不能¶
爲君者傷形費神愁心勞耳目國愈危身愈辱不知¶
要故也(愈益也益危辱者不/知所行之要約也)不知要故則所染不當¶
(所從染不/得其人也)所染不當理奚由至(至猶/得也)六君者是巳六¶
君者非不重其國愛其身也所染不當也存亡故不¶
獨是也帝王亦然(爲帝王者亦當/知所從染也)非獨國有染也孔¶
子學於老&KR0389;孟蘇䕫靖叔(三人皆體道/者亦染孔子)魯惠公使宰¶
<pb:KR3j0009_SBCK_002-10b>¶
讓請郊廟之禮於天子(惠公魯孝公之/子隱公之父)桓王使史角¶
徃惠公止之(止/畱)其後在於魯墨子學焉(其後史角之/後也亦染墨)¶
(二士謂/翟)此二士者無爵位以顯人無賞祿以利人(孔子墨)¶
(稱說/翟)舉天下之顯榮者必稱此二士也(也)皆死乆矣¶
從屬彌衆弟子彌豐充滿天下(彌益豐盛也言二士/之徒𩔰榮者益盛散)¶
(布故曰充/滿天下)王公大人從而顯之有愛子弟者隨而學¶
焉無時乏絶子貢子夏曽子學於孔子田子方學於¶
子貢叚干木學於子夏吳起學於曽子禽滑&KR3651;學于¶
墨子許犯學於禽滑&KR3651;田繫學於許犯孔墨之後學¶
顯榮於天下者衆矣不可勝數皆所染者得當也¶
<pb:KR3j0009_SBCK_002-11a>¶
　　功名(一作/由道)¶
五曰由其道功名之不可得逃(淮南記曰人世非正/爲蹠也蹠而焉徃故)¶
(曰不可/得逃)猶表之與影若呼之與響(影晷也行則晷隨/之呼則響應之推)¶
(此言之故功名/何可得逃也)善釣者出魚乎十仞之下餌香也(七/尺)¶
(曰仞下/猶底也)善弋者下鳥乎百仞之上&KR0211;良也(弋繳射之/也詩云弋)¶
(鳬與鴈下/猶隕也)善爲君者蠻夷反舌殊俗異習皆服之德¶
厚也(東方曰夷南方曰蠻其在四表皆爲夷也戎狄/言語與中國相反因謂反舌一說南方有反舌)¶
(國本在前末倒/向喉故曰反舌)水泉深則魚鱉歸之樹木盛則飛鳥¶
歸之庶草茂則禽獸歸之人主賢則豪桀歸之(才過/百人)¶
(曰豪千/人曰桀)故聖王不務歸之者而務其所以歸(務人使/歸之末)¶
<pb:KR3j0009_SBCK_002-11b>¶
(也而務其所行可歸本也/故曰務其所以歸之也)疆令之笑不樂疆令之哭¶
不悲(無其中心故/不樂不悲)疆令之爲道也可以成小而不可¶
以成大(虚稱可以爲致顯實難以詐成虚/小實大也故曰不可以成大也)缶醯黄蚋¶
聚之有酸(黄美也黄故能致/酸酸故能致蚋)徒水則必不可(水無酸/故不可)¶
(以致/蚋也)以貍致䑕以氷致蠅雖工不能(不能/致也)以茹魚去¶
蠅蠅愈至(茹讀茹船漏之茹/字茹臭也愈益也)不可禁(禁止/也)以致之之¶
道去之也(致之者茹也/去之不可也)桀紂以去之之道致之也(去/之)¶
(殘暴也以致暴之/道致治不治也)罰雖重刑雖嚴何益(淮南記曰急/轡利錣非千)¶
(里之御也嚴刑峻法非/百王之治也故曰何益)大寒既至民煗是利大熱在¶
上民清是走故民無常處見利之聚無之去(處居也/去移也)¶
<pb:KR3j0009_SBCK_002-12a>¶
欲爲天子民之所走不可不察(察猶/知也)今之世至寒矣¶
至熱矣而民無走者取則行鈞也(鈞等也等/於亂暴也)欲爲天¶
子所以示民不可不異也(若&KR0907;紂暴亂武王以仁/義伐之故曰不可不異)行¶
不異亂雖信今民猶無走(傳曰以化平化謂之治以/亂止亂何治之有故行不)¶
(異亂雖欲信利/民無肯歸走也)民無走則王者廢矣(夫民以王者爲/命王者以民爲)¶
(本本無所走命無所制/而不廢者未之有也)暴君幸矣民絶望矣(無明天/子故暴)¶
(亂諸侯以爲幸也民/無所於救命故絶望)故當今之世有仁人在焉不可¶
而不此務(務其/仁義)有賢主不可而不此事(事其/仁義)賢不肖¶
不可以不相分(分猶/與也)若命之不可易(命短不可/爲使長也)若美¶
惡之不可移(堯舜爲美桀紂爲/惡故曰不可移也)桀紂貴爲天子富有¶
<pb:KR3j0009_SBCK_002-12b>¶
天下能盡害天下之民而不能得賢名之(殘義損善/曰桀賤仁)¶
(多累曰紂賢主/於行何可虚得)關龍逢王子比干能以要領之死爭¶
其上之過(䦕龍逢桀忠臣也王子比干紂諸父也爭/諌也桀紂皆殺之故曰能以要領之死爭)¶
(其上之/過也)而不能與之賢名(不能致桀紂使享賢名若/后稷好稼不能使禾自生)¶
名固不可以相分必由其理(爲善得善名爲惡得/惡名故曰必由其理)¶
吕氏春秋第二卷終¶
