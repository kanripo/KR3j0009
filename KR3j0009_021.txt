# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.888139
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 21
#+PROPERTY: FILE SB03n0068-021呂氏春秋-卷第二十一.
<pb:KR3j0009_SBCK_021-1a>¶
吕氏春秋第二十一卷　高氏訓解¶
　雲間　宋&KR0022;㐅　范廷啓　徐益孫　何玉畏校¶
　開春論第一¶
　　開春¶
一曰開春始雷則蟄蟲動矣(動蘇/也)時雨降則草木育¶
矣(育長/也)飲食居處適則九竅百節千脉皆通利矣(通/利)¶
(不壅閉無/疾病矣)王者厚其徳積衆善而鳳皇聖人皆來至¶
矣(雄曰鳳雌曰皇三代來至門庭周室至於山澤詩/云鳳皇鳴矣于彼髙岡此之謂也聖人皆來至謂)¶
(堯得夔龍稷契舜得益湯得/伊尹武丁得傅説之屬是也)共伯和修其行好賢仁¶
而海内皆以來為稽矣(共國伯爵夏時諸侯也以好/賢仁而人歸之皆以來附為)¶
<pb:KR3j0009_SBCK_021-1b>¶
(稽遲/也)周厲之難天子曠絶(難厲王流于彘也周無天/子十一年故曰曠絶也)¶
而天下皆來謂矣(謂天/子也)以此言物之相應也故曰行¶
也成也善説者亦然言盡理而得失利害定矣豈爲¶
一人言哉(善説者大言天下之事得其分理愛之/不助憎之不枉故曰豈爲一人言哉)魏¶
惠王死葬有日矣(孟子所見梁惠王也秦伐魏魏徙/都大梁梁在陳&KR0335;浚儀西大梁城)¶
(是/也)天大雨雪至於牛目羣臣多諫於太子者曰雪甚¶
如此而行葬民必甚疾之官費又恐不給(給足/也)請弛¶
期更日(更改/也)太子曰爲人子者以民勞與官費用之¶
故而不行先王之葬不義也子勿復言羣臣皆莫敢¶
諫而以告犀首(犀首魏人公孫衍也佩五國/相印能合從連横號爲犀首)犀首曰¶
<pb:KR3j0009_SBCK_021-2a>¶
吾未有以言之(未猶/無也)是其唯惠公乎請告惠公(言唯/惠公)¶
(能諫之也惠公/惠王相惠施也)惠公曰諾駕而見太子曰葬有日矣¶
太子曰然惠公曰昔王季歷葬於渦山之尾欒水齧¶
其墓見棺之前和(棺頭/曰和)文王曰譆先君必欲一見羣¶
臣百姓也天故使欒水見之(見猶/出也)於是出而為之張¶
朝百姓皆見之三日而後更葬此文王之義也今葬¶
有日矣而雪甚及牛目難以行太子為及日之故得¶
無嫌於欲亟葬乎願太子易日先王必欲少&KR0335;而撫¶
社稷安黔首也故使雨雪甚因弛期而更為日此文¶
王之義也若此而不為意者羞法文王也太子曰甚¶
<pb:KR3j0009_SBCK_021-2b>¶
善敬弛期更擇葬日惠子不徒行説也又令魏太子¶
未葬其先君而因有説文王之義説文王之義以示¶
天下豈小功也哉韓氏城新城期十五日而成(韓氏/本都)¶
(𢎞農宜陽其後都頴川陽翟新城今/河南新城是也故戎蠻子之國也)叚喬為司空有¶
一縣後二日段喬執其吏而囚之囚者之子走告封¶
人子髙曰唯先生能活臣父之死(子髙賢者也封人/田大夫職在封疆)¶
(故謂之封人周禮亦有封人之/官傳曰頴考叔為頴谷封人也)願委之先生封人子¶
髙曰諾乃見叚喬自扶而上城封人子髙左右望曰¶
美哉城乎一大功矣子必有厚賞矣自古及今功若¶
此其大也而能無有罪戮者未嘗有也封人子髙出¶
<pb:KR3j0009_SBCK_021-3a>¶
(出去/也)叚喬使人夜解其吏之束縛也而出之故曰封¶
人子髙為之言也而匿已之為而為也叚喬聽而行¶
之也匿已之行而行也説之行若此其精也封人子¶
髙可謂善説矣叔嚮之弟羊舌虎善欒盈(欒盈晉大/夫欒書之)¶
(孫欒黶之/子懐子也)欒盈有罪於晉晉誅羊舌虎叔嚮為之奴¶
而朡(奴戮也律坐父兄没入為奴周禮曰其/奴男子入于罪𨽻此之謂也朡繫也)祈奚曰¶
吾聞小人得位不爭不祥(當諫君退之故/不爭不祥也)君子在憂¶
不救不祥(憂陒也當諌君免/之故不救不祥也)乃往見范宣子而説也¶
(祈奚髙梁伯之子祈黄羊也為范宣子/説叔嚮也范宣子范文子之子丐也)曰聞善為國¶
者賞不過而刑不慢賞過則懼及淫人刑慢則懼及¶
<pb:KR3j0009_SBCK_021-3b>¶
君子與其不幸而過寧過而賞淫人毋過而刑君子¶
故堯之刑也殛鮌於虞而用禹(殛誅也於舜用/禹禹鮌之子也)周之¶
刑也戮管蔡而相周公(管叔周公弟蔡叔其兄也二/人流言欲亂周室而戮之周)¶
(公相成王而/尹天下也)不慢刑也宣子乃命吏出叔嚮救人之¶
患者行危苦不避煩辱猶不能免今祈奚論先王之¶
徳而叔向得免焉學豈可以已哉類多若此¶
　　察賢¶
二曰今有良醫於此治十人而起九人所以求之萬¶
也(以術之良故/人多求之也)故賢者之致功名也必乎良醫而君¶
人者不知疾求豈不過哉(人皆知求良醫以治病人/君不知求賢臣以治國故)¶
<pb:KR3j0009_SBCK_021-4a>¶
(曰豈不/過哉)今夫寒者勇力時日卜筮禱祠無事焉善者¶
必勝立功名亦然要在得賢(要約/也)魏文侯師卜子夏¶
友田子方禮叚干木(禮式其/閭也)國治身逸(逸不/勞也)天下之¶
賢主豈必苦形愁慮哉執其要而已矣(要謂師賢友/明敬有徳而)¶
(已/也)雪霜雨露時則萬物育矣(育成/也)人民修矣疾病妖¶
厲去矣(妖怪厲惡/去猶除也)故曰堯之容若委衣裘以言少事¶
也宓子賤治單父(子賤孔子弟/子宓不齊也)彈鳴琴身不下堂而¶
單父治巫馬期以星出以星入日夜不居以身親之¶
而單父亦治巫馬期問其故於宓子宓子曰我之謂¶
任人子之謂任力任力者故勞任人者故逸宓子則¶
<pb:KR3j0009_SBCK_021-4b>¶
君子矣逸四肢全耳目平心氣而百官以治義矣任¶
其數而已矣(數術/也)巫馬期則不然弊生事精勞手足¶
煩教詔雖治猶未至也¶
　　期賢¶
三曰今夫爚蟬者務在乎明其火振其樹而已火不¶
明雖振其樹何益(雖振樹蟬飛去不能/得之故曰何益也)明火不獨在¶
乎火在於闇(闇㝠無所見火乃光/耳故曰在於闇也)當今之時世闇甚¶
矣人主有能明其徳者天下之士其歸之也若蟬之¶
走明火也(走趨/也)凡國不徒安名不徒顯必得賢士(傳/曰)¶
(不有君子其能國/乎故曰必得賢士)趙簡子晝居喟然太息曰異哉吾¶
<pb:KR3j0009_SBCK_021-5a>¶
欲伐衞十年矣而衞不伐(不伐不/果伐也)侍者曰以趙之大¶
而伐衛之細君若不欲則可也君若欲之請令伐之¶
簡子曰不如而言也(而/汝)衞有士十人於吾所(於猶/在也)吾¶
乃且伐之十人者其言不義也而我伐之是我為不¶
義也故簡子之時衞以十人者按趙之兵(按止/也)歿簡¶
子之身衞可謂知用人矣遊十士而國家得安簡子¶
可謂好從諫矣聽十士而無侵小奪弱之名魏文侯¶
過叚干木之閭而軾之(閭里也周禮二十五家為閭/軾伏軾也禮國君軾馬尾兵)¶
(車不軾尚/威武也)其僕曰君胡為軾曰此非叚干木之閭歟¶
叚干木蓋賢者也吾安敢不軾且吾聞叚干木未嘗¶
<pb:KR3j0009_SBCK_021-5b>¶
肯以己易寡人也(謂以己之徳易寡/人之處不肯也)吾安敢驕之(驕/慢)¶
(之/也)叚干木光乎徳寡人光乎地叚干木富乎義寡人¶
富乎財其僕曰然則君何不相之(何不以叚干/木為輔相也)於是¶
君請相之叚干木不肯受則君乃致祿百萬而時往¶
館之(時往詣/其館也)於是國人皆喜相與誦之曰吾君好正¶
叚干木之敬吾君好忠叚干木之隆(隆髙/也)居無㡬何¶
秦興兵欲攻魏司馬唐諌秦君曰叚干木賢者也而¶
魏禮之天下莫不聞無乃不可加兵乎秦君以為然¶
乃按兵輟不敢攻之(輟止/也)魏文侯可謂善用兵矣嘗¶
聞君子之用兵莫見其形其功已成其此之謂也野¶
<pb:KR3j0009_SBCK_021-6a>¶
人之用兵也鼓聲則似雷號呼則動地塵氣充天流¶
矢如雨扶傷輿死履膓涉血無罪之民其死者量(量/猶)¶
(滿/也)於澤矣而國之存亡主之死生猶不可知也其離¶
仁義亦逺矣¶
　　審為¶
四曰身者所為也天下者所以為也審所以為而輕¶
重得矣(身所重天下所/輕也得猶知也)今有人於此斷首以易冠殺¶
身以易衣世必惑之(惑怪/也)是何也冠所以飾首也衣¶
所以飾身也殺所飾要所以飾則不知所為矣(為謂/相為)¶
(之/為)世之走利有似於此危身傷生刈頸斷頭以徇利¶
<pb:KR3j0009_SBCK_021-6b>¶
則亦不知所為也太王亶父居邠狄人攻之(太王亶/父公祖)¶
(之子王季之父文王之祖號曰古公亶父來朝走馬/率西水滸至於岐下避狄難也狄人獫狁今之匈奴)¶
(也)事以皮帛而不受事以珠玉而不肯狄人之所求¶
者地也太王亶父曰與人之兄居而殺其弟與人之¶
父處而殺其子吾不忍為也(言忍事圡地與狄人/戰闘殺人之子弟也)皆¶
勉處矣為吾臣與狄人臣奚以異(勉務處居也教邠/人務安居為臣等)¶
(耳故曰/奚以異)且吾聞之不以所以養害所養杖策而去(所/以)¶
(養者土地也所養者/謂民人也策箠也)民相連而從之遂成國於岐山¶
之下(連結也民相與結檐隨之衆多復成為國也岐/山在右扶風美陽之北其下有周地周家因之)¶
(以為天/下號也)太王亶父可謂能尊生矣(尊重/也)能尊生雖貴¶
<pb:KR3j0009_SBCK_021-7a>¶
富不以養傷身雖貧賤不以利累形今受其先人之¶
爵祿則必重失之生之所自來者久矣而輕失之豈¶
不惑哉(言今人重失其先人之爵祿爭圡/地而失其生命故曰豈不惑哉)韓魏相與¶
爭侵地子華子見昭𨤲侯昭𨤲侯有憂色(子華子體/道人也昭)¶
(𨤲復謚也韓武子五/世之孫哀侯之子也)子華子曰今使天下書銘於君¶
之前書之曰左手攫之則右手廢右手攫之則左手¶
廢然而攫之必有天下君將攫之乎亡其不與昭𨤲¶
侯曰寡人不攫也子華子曰甚善自是觀之兩臂重¶
於天下也身又重於兩臂韓之輕於天下逺今之所¶
爭者其輕於韓又逺(逺猶/多也)君固愁身傷生以憂之臧¶
<pb:KR3j0009_SBCK_021-7b>¶
不得也(臧也/近)昭𨤲侯曰善教寡人者衆矣未嘗得聞¶
此言也子華子可謂知輕重矣知輕重故論不過(過/失)¶
(也)中山公子牟謂詹子曰身在江海之上心居乎魏¶
闕之下柰何(子牟魏公子也作書四篇魏伐得中山/公以邑子牟因曰中山公子牟也詹子)¶
(故得道者也身在江海之上言志放也魏闕心下巨/闕也心下巨闕言神内守也一説魏闕象魏也懸教)¶
(象之法浹日而收之魏魏高大故曰魏闕言身雖/任江海之上心存王室故在天子門闕之下也)詹¶
子曰重生重生則輕利(言不以利/傷生也)中山公子牟曰雖¶
知之猶不能自勝也(言人雖知重生當輕利/猶不能自勝其情欲也)詹子曰¶
不能自勝則縱之神無惡乎(言人不能自勝其情欲/則放之放之神無所憎)¶
(惡言當寧神/以保性也)不能自勝而强不縱者此之謂重傷重¶
<pb:KR3j0009_SBCK_021-8a>¶
傷之人無夀類矣(言人不能自勝其情欲而不放之/神重傷其神也神傷則夭殞札瘥)¶
(故曰無夀𩔗也/重讀復重之重)¶
　　愛𩔗¶
五曰仁於他物不仁於人不得為仁不仁於他物獨¶
仁於人猶若為仁仁也者仁乎其𩔗者也故仁人之¶
於民也可以便之無不行也(便利也/行為也)神農之教曰(神/農)¶
(炎帝/也)士有當年而不耕者則天下或受其饑矣(當其/丁壯)¶
(之年故不耕植則榖不/豐故有受其饑者也)女有當年而不績者則天下¶
或受其寒矣(詩云不績其麻布也衣/服不供有受其寒者)故身親耕妻親¶
績(身神農/之身也)所以見致民利也賢人之不逺海内之路¶
<pb:KR3j0009_SBCK_021-8b>¶
而時往來乎王公之朝非以要利也(要徼/也)以民為務¶
故也(以利民/為務)人主有能以民為務者則天下歸之矣¶
王也者非必堅甲利兵選卒練士也非必隳人之城¶
郭殺人之士民也上世之王者衆矣而事皆不同其¶
當世之急憂民之利除民之害同(同等/也)公輸般為髙¶
雲梯欲以攻宋(公輸魯般之號也在楚/為楚王設攻宋之具也)墨子聞之自¶
魯往裂裳褁足日夜不休十日十夜而至於郢(郢楚/都也)¶
見荆王曰臣北方之鄙人也(鄙小/也)聞大王將攻宋信¶
有之乎王曰然墨子曰必得宋乃攻之乎亡其不得¶
宋且不義猶攻之乎(猶尚/也)王曰必(一作/既)不得宋且有¶
<pb:KR3j0009_SBCK_021-9a>¶
不義則曷為攻之墨子曰甚善臣以宋必不可得(臣/以)¶
(為攻宋必/不可得也)王曰公輸般天下之巧工也巳為攻宋之¶
械矣(械噐/也)墨子曰請令公輸般試攻之臣請試守之¶
於是公輸般設攻宋之械墨子設守宋之備九攻之¶
墨子九却之不能入(入猶/下也)故荆輟不攻宋墨子能以¶
術禦荆免宋之難者此之謂也聖王通士不出於利¶
民者無有(言皆欲/利民也)昔上古龍門未開呂梁未發(龍門/河之)¶
(阨在左馮翊夏陽之北吕梁在彭城吕縣大/石在水中禹决而通之號曰呂梁發通也)河出孟¶
門大溢逆流(昔龍門呂梁未通河水稸積其深乃出/於孟門山之上大溢逆流無有涯畔也)¶
無有丘陵沃衍平原髙阜盡皆滅之(滅没/也)名曰鴻水¶
<pb:KR3j0009_SBCK_021-9b>¶
(鴻大/也)禹於是䟽河决江為彭蠡之障(彭蠡澤在豫/章隄防也)乾¶
東圡所活者千八百國(乾燥也禹致羣臣於㑹稽執/玉帛者萬國此曰千八百者)¶
(但謂被水災之國耳言使民得/居燥圡不溺死故曰活之也)此禹之功也(功治水/之功也)¶
勤勞為民無苦乎禹者矣(事功曰勞其治水鑿龍門/辟伊闕决江䟽河其勤苦)¶
(無如禹/并也)匡章謂惠子曰公之學去尊今又王齊王何¶
其到也(去尊棄尊位也今王事齊王居其尊/位謂惠子言行何其到逆相違背也)惠子曰¶
今有人於此欲必擊其愛子之頭石可以代之(愛子/所愛)¶
(之子也舍愛子頭而擊石/也故曰石可以代子也)匡章曰公取之代乎其不¶
與(言公取石以代子/頭乎其不與耶)施取代之子頭所重也石所輕¶
也擊其所輕以免其所重豈不可哉(言其/可也)匡章曰齊¶
<pb:KR3j0009_SBCK_021-10a>¶
王之所以用兵而不休攻擊人而不止者其故何也¶
(為何等/故也)惠子曰大者可以王其次可以霸也今可以¶
王齊王而夀黔首之命免民之死是以石代愛子頭¶
也何為不為(言何為不/用兵也)民寒則欲火暑則欲冰燥則¶
欲濕濕則欲燥寒暑燥濕相反其於利民一也利民¶
豈一道哉當其時而已矣(冬寒欲温夏暑欲凉/故曰當其時而已矣)¶
　　貴卒¶
六曰力貴突智貴卒得之同則遬為上勝之同則溼¶
為下(溼猶遲/久之也)所為貴驥者為其一日千里也(貴其/疾也)旬¶
日取之與駑駘同(十日為旬駑駘十日亦至/千里故曰與駑駘同也)所為貴¶
<pb:KR3j0009_SBCK_021-10b>¶
鏃矢者為其應聲而至(鏃矢輕利也小曰/鏃矢大曰篇矢)終日而至¶
則與無至(一作/矢)同(射三百步終一日乃至/是為與無所至同也)吳起謂荆¶
王曰荆所有餘者地也所不足者民也今君王以所¶
不足益所有餘臣不得而為也(臣無所得/為君計耳)於是令貴¶
人往實廣虚之地皆甚苦之(貴人貴臣也皆不欲往/實廣虚之地苦病之也)¶
荆王死貴人皆來尸在堂上貴人相與射吳起吳起¶
號呼曰吾示子吾用兵也抜矢而走伏尸挿矢而疾¶
言曰羣臣亂王吳起死矣(吳起拔人所射之矢以挿/王尸因言曰羣臣謂王為)¶
(亂而射王尸欲令羣/臣被誅以自為報也)且荆國之法麗兵於王尸者盡¶
加重罪逮三族吳起之智可謂捷矣(捷疾也言發謀/以報其讐之速)¶
<pb:KR3j0009_SBCK_021-11a>¶
(疾/也)齊襄公即位憎公孫無知收其祿(齊襄公莊公購/之孫僖公禄父)¶
(之子諸兒也公孫無知僖公之弟夷/仲年之子故曰孫於襄公為從弟)無知不説殺襄¶
公公子紏走魯公子小白奔莒既而國殺無知未有¶
君(公孫無知自立為君故/國人殺之未有其君也)公子紏與公子小白皆歸¶
俱至爭先入公家(公家公/之朝也)管仲扞弓射公子小白中¶
鉤(鉤帯/鉤也)鮑叔御公子小白僵(御猶使也/僵猶偃也)管子以為小¶
白死告公子紏曰安之公子小白已死矣鮑叔因疾¶
驅先入故公子小白得以為君鮑叔之智應射而令¶
公子小白僵也其智若鏃矢也(鏃矢言其/捷疾也)周武君使¶
人刺伶悝於東周伶悝僵(周武君西周之君伶悝/東周之臣也僵斃也)令¶
<pb:KR3j0009_SBCK_021-11b>¶
# SB1_0424-023.png
# page missing
