# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.999659
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 23
#+PROPERTY: FILE SB03n0068-023呂氏春秋-卷第二十三.
<pb:KR3j0009_SBCK_023-1a>¶
呂氏春秋第二十三卷　髙氏訓解¶
　雲間　宋&KR0022;乂　范廷啓　張&KR0022;瑩　何玉畏校¶
　貴直論第三¶
　　貴直¶
一曰賢主所貴莫如士所以貴士為其直言也言直¶
則枉者見矣(覩玉之白别漆之/黑也故枉者見矣)人主之患欲聞枉而¶
惡直言是障其源而欲其水也(障塞/也)水奚自至(奚何/也自)¶
(從/也)是賤其所欲而貴其所惡也所欲奚自來(所欲欲/聞己枉)¶
(也貴其所惡惡聞直言則已枉何從來至淮南子曰/塞其耳而欲聞五音掩其目而欲詧青黄不可得也)¶
(此之/謂也)能意見齊宣王宣王曰寡人聞子好直有之乎¶
<pb:KR3j0009_SBCK_023-1b>¶
(能姓也意名也齊士/也宣王威王之子也)對曰意惡能直意聞好直之士¶
家不處亂國身不見汚君身今得見王而家宅乎齊¶
意惡能直(宅居也/惡安也)宣王怒曰野士也(鄙野/之士)將罪之能¶
意曰臣少而好事長而行之王胡不能與野士乎將¶
以彰其所好耶(與猶用也彰明也上有明君下乃有/直臣王胡為不能用意之好直也)¶
王乃舍之(舍不/誅也)能意者使謹乎論於主之側亦必不¶
阿主(阿曲/也)不阿主之所得豈少哉此賢主之所求而¶
不肖主之所惡也(惡疾/也)狐援説齊湣王曰殷之鼎陳¶
於周之廷(狐援齊臣也湣王齊宣王之子也/殷紂滅亡𪔂遷於周故陳其庭也)其社蓋¶
於周之屏(屏障也言周存殷社而/屋其上屏之以為戒也)其干戚之音在人¶
<pb:KR3j0009_SBCK_023-2a>¶
之遊(干楯戚斧舞者所/執以舞也遊樂也)亡國之音不得至於廟亡國¶
之社不得見於天亡國之器陳於廷所以為戒(戒懼/滅亡)¶
王必勉之其無使齊之大呂陳之廷(大呂齊之鐘/律也陳列也)無¶
使太公之社(太公田常之孫田和也始代呂/氏為齊侯田氏宗之號為太公)蓋之屏¶
無使齊音充人之游齊王不受狐援(湣王不受/狐援之言)出而¶
哭國三日(狐援/哭也)其辭曰先出也(出去/也)衣絺紵後出也¶
滿囹圄吾今見民之洋洋然東走而不知所處齊王¶
問吏曰哭國之法若何吏曰斮(斮/斬)王曰行法吏陳斧¶
質於東閭不欲殺之而欲去之狐援聞而蹶往過之¶
(蹶顛蹶走往/也過猶見也)吏曰哭國之法斮先生之老歟昬歟(昬/亂)¶
<pb:KR3j0009_SBCK_023-2b>¶
(也)&KR0546;援曰曷為昏哉於是乃言曰有人自南方來鮒¶
入而鯢居(鮒小魚鯢大魚魚之賊也啖食/小魚而鯢居人國喻為人害)使人之朝¶
為草而國為墟(墟丘/&KR0469;也)殷有比干吳有子胥齊有&KR0546;援¶
已不用若言(若言猶/直言也)又斮之東閭每斮者以吾參夫¶
二子者乎(每猶當也斮&KR0546;援者比比干子胥/而三之也故曰以參夫二子者)&KR0546;援非¶
樂斮也國已亂矣上已悖矣哀社稷與民人故出若¶
言出若言非平論也將以救敗也固嫌於危(固必也/嫌猶近)¶
(樂毅/也)此觸子之所以去之也達子之所以死之也(為燕)¶
(昭王將伐齊齊使觸子應之齊湣王不禮觸子觸子/欲齊軍敗觸子乗車而去故曰所以去之達子代觸)¶
(子將又為燕敗故曰/達子之所以死也)趙簡子攻衞附郭自將兵及戰¶
<pb:KR3j0009_SBCK_023-3a>¶
且遠立(附郭近郭也逺立立/於矢石所不及也)又居於&KR1608;蔽屏櫓之下¶
鼓之而士不起簡子投桴而歎曰(投棄/也)嗚呼士之遫¶
弊一若此乎(遫猶化也一猶皆也言士/之變化弊惡皆如此乎)行人燭過免¶
胃横戈而進曰亦有君不能耳何弊之有簡子艴然¶
作色曰寡人之無使汝身自將是衆也子親謂寡人¶
之無能有説則可無説則死對曰昔吾先君獻公即¶
位五年兼國十九用此士也惠公即位二年淫色暴¶
慢身好玉女(玉女美/女也)秦人襲我遜去絳七十用此士¶
也(隕於韓為/秦所獲也)文公即位二年底之以勇故三年而士¶
盡果敢城濮之戰五敗荆人圍衞取曹拔石社定天¶
<pb:KR3j0009_SBCK_023-3b>¶
子之位(天子周襄王也避子帯之亂出居于/鄭文公納之故曰定天子之位也)成尊名¶
於天下(尊名霸諸/侯之名也)用此士也亦有君不能取士何弊¶
之有簡子乃去犀蔽屏櫓而立於矢石之所及(矢箭/石砮)¶
(也及/至也)一鼓而士畢乗之(畢盡也/乗後也)簡子曰與吾得革車¶
千乗也不如聞行人燭過之一言行人燭過可謂能¶
諫其君矣戰𨷖之上枹鼓方用賞不加厚罰不加重¶
一言而士皆樂爲其上死(燭過之諫/簡子能行)¶
　　直諫¶
二曰言極則怒(極盡也人能受逆耳/之盡言者少故怒之)怒則&KR0003;者危非¶
賢者孰肯犯危而非賢者也將以要利矣(要求/也)要利¶
<pb:KR3j0009_SBCK_023-4a>¶
之人犯危何益故不肖主無賢者無賢則不聞極言¶
不聞極言則姦人比周百邪悉起(起興/也)若此則無以¶
存矣凡國之存也主之安也必有以也(詩云何其久/也必有以也)¶
(此之/謂也)不知所以雖存必亡雖安必危(書曰於安思/危此之謂也)所¶
以不可不論也(論猶/知也)齊桓公管仲鮑叔&KR1108;戚相與飲¶
酒酣(酣樂/也)桓公謂鮑叔曰何不起為夀鮑叔奉杯而¶
進曰使公毋忘出奔在於莒也(桓公遭公孫無知殺/襄公之亂也出奔莒)¶
(毋忘之者欲令/其在上不驕也)使管仲毋忘束縛而在於魯也(不死/公子)¶
(紏之難出犇於魯魯/人束&KR0350;之以歸於齊)使&KR1108;戚毋忘其飯牛而居於車¶
下(&KR1108;戚衛人也為商旅宿於齊郭門之外桓公夜出/郊迎客&KR1108;戚於其車下飯牛疾商歌桓公知其賢)¶
<pb:KR3j0009_SBCK_023-4b>¶
(舉以為/大夫也)桓公避席再拜曰寡人與大夫能皆毋忘夫¶
子之言則齊國之社稷幸於不殆矣(避席下席/也殆危也)當此¶
時也桓公可與言極言矣可與言極言故可與為霸¶
荆文王得茹黄之狗宛路之矰(文王荆武王之/子矰弋射短矢)以畋¶
於雲夢(畋獵也雲夢楚澤/在南郡華容也)三月不反得丹之姬淫朞¶
年不聽朝(淫惑也/朝正也)葆申曰先王卜以臣為葆吉今王¶
得茹黄之狗宛路之矰畋三月不反得丹之姬淫朞¶
年不聽朝(葆太葆官/也申名也)王之罪當笞王曰不穀免衣繦¶
緥而齒於諸侯(繦樓格繩緥小/兒補也齒列也)願請變更而無笞葆¶
申曰臣承先王之令不敢廢也王不受笞是廢先王¶
<pb:KR3j0009_SBCK_023-5a>¶
之令也臣寧抵罪於王毋抵罪於先王王曰敬諾引¶
席王伏葆申束細荆五十跪而加之于背如此者再¶
謂王起矣王曰有笞之名一也遂致之(遂痛/致之)申曰臣¶
聞君子耻之小人痛之耻之不變痛之何益葆申趣¶
出自流於淵請死罪文王曰此不穀之過也葆申何¶
罪王乃變更召葆申殺茹黄之狗析宛路之矰放丹¶
之姬後荆國兼國三十九令荆國廣大至於此者葆¶
申之力也極言之功也¶
　　知化¶
三曰夫以勇事人者以死也未死而言死不論(詐言/已死)¶
<pb:KR3j0009_SBCK_023-5b>¶
(不可為/人論説)以雖知之與勿知同(詩云既明且哲以保其/身傳曰生好物也死惡)¶
(物也好物樂也惡物哀也雖知以死事/人是為樂可哀也故與勿知同勿無也)凡智之貴也¶
貴知化也人主之惑者則不然(不然不/知化也)化未至則不¶
知化已至雖知之與勿知一貫也事有可以過者有¶
不可以過者而身死國亡則胡可以過此賢主之所¶
重惑主之所輕也所輕國惡得不危身惡得不困危¶
困之道身死國亡在於不先知化也吳王夫差是也¶
(夫差吳王闔廬光之子也夫/差不知勝越而為越所滅也)子胥非不先知化也諫¶
而不聽故吳為丘墟禍及闔廬(越王句踐報吳滅其/社稷故為丘墟也宗)¶
(廟破滅不得血食/故曰禍及闔廬也)吳王夫差將伐齊子胥曰不可夫¶
<pb:KR3j0009_SBCK_023-6a>¶
齊之與吳也習俗不同言語不通我得其地不能處¶
(處居/也)得其民不得使(使役/也)夫吳之與越也接圡鄰境¶
壤交通屬(屬連/也)習俗同言語通我得其地能處之得¶
其民能使之越於我亦然夫吳越之勢不兩立越之¶
於吳也譬若心腹之疾也雖無作其傷深而在内也¶
夫齊之於吳也疥癬之病也不苦其已也且其無傷¶
也今釋越而伐齊譬之猶懼虎而刺猏(獸三嵗/曰猏也)雖勝¶
之其後患未央(虎之患/未能央)太宰噽曰不可君王之令所¶
以不行於上國者齊晉也君王若伐齊而勝之徙其¶
兵以臨晉晉必聽命矣是君王一舉而服兩國也君¶
<pb:KR3j0009_SBCK_023-6b>¶
王之令必行於上國(上國中/國也)夫差以為然不聽子胥¶
之言而用太宰噽之謀子胥曰天將亡吳矣則使君¶
王戰而勝天將不亡吳矣則使君王戰而不勝夫差¶
不聽子胥兩祛髙蹶而出於廷(兩手舉衣而行蹶蹈/也傳曰魯人之高使)¶
(我髙蹈瞋怒/貌此之謂也)曰嗟乎吳朝必生荆棘矣(嗟嘆辭也子/胥謂太宰噽)¶
(勸王伐齊國必破/亡故朝生荆&KR0068;也)夫差興師伐齊戰於艾陵(艾陵齊/地也)¶
大敗齊師反而誅子胥子胥將死曰與吾安得一目¶
以視越人之入吳也乃自殺夫差乃取其身而流之¶
江(傳曰子胥自殺吳王盛/之鴟夷投之江故曰流)抉其目著之東門曰女胡¶
視越人之入我也居數年越報吳殘其國絶其世滅¶
<pb:KR3j0009_SBCK_023-7a>¶
其社稷夷其宗廟(夷平/也)夫差身爲擒(爲越所/擒也)夫差將¶
死曰死者如有知也吾何面以見子胥於地下乃爲¶
幎以冐面死(冐覆面也慙/見於子胥也)夫患未至則不可告也患¶
既至雖知之無及矣故夫差之知慙於子胥也不若¶
勿知¶
　　過理¶
四曰亡國之主一貫(一道也貫同也其所以亡之/道同同於不仁且不知足矣)天¶
時雖異其事雖殊所以亡同者樂不適也樂不適則¶
不可以存糟丘酒池肉圃爲格(格以銅爲之布火其/下以人置上人爛墮)¶
(火而死笑之以爲樂/故謂之樂不適也)雕柱而桔諸侯不適也(雕畫髙/柱施桔)¶
<pb:KR3j0009_SBCK_023-7b>¶
(槔於其端舉諸侯而/上下之故曰不適)刑鬼侯之女而取其環(聽妲己/之譛殺)¶
(鬼侯之女以為脯而/取其所服之環也)截涉者脛而視其髓(以其涉水/能寒也故)¶
(視其髓欲知其/與人有異不也)殺梅伯而遺文王其醢不適也(梅伯/紂之)¶
(諸侯也説鬼侯之女美好紂受妲己之譛以為不好/故殺梅伯以為醢醢肉醬也以遺文王故曰不適也)¶
文王貌受以告諸侯(貌受心不受也/故曰告諸侯也)作為琁室築為¶
頃宮(琁室以旋玉文飾其室也頃宮築/作宮墻滿一頃田中言博大也)剖孕婦而觀¶
其化(化育也視/其胞裏)殺比干而視其心不適也(比干紂之/諸父也數)¶
(諫紂之非紂不能聽故視其/心欲知其何以不契人同也)孔子聞之曰其竅通則¶
比干不死矣(聖人心達性通紂性不仁心不通安於/為惡殺比干故孔子言其一竅通則比)¶
(干不見/殺也)夏商之所以亡也(桀殺闗龍逢紂殺比干故/曰此夏商之所以亡也)¶
<pb:KR3j0009_SBCK_023-8a>¶
晉靈公無道從上彈人而觀其避丸也(靈公襄公之/子文公之孫)¶
(也從髙臺上引彈觀其/走而避丸以爲樂也)使宰人臑熊&KR2799;不熟殺之令¶
婦人載而過朝以示威不適也趙盾驟諫而不聽公¶
惡之乃使沮麛(盾趙襄子之/子宣子也)沮麛見之不忍賊(賊殺/也)¶
曰不忘恭敬民之主也賊民之主不忠(大夫稱主因/曰民之主也)¶
棄君之命不信(違命/不信)一於此不若死(不忠不信若行/之必有其一也)¶
乃觸廷槐而死(觸畜/也)齊湣王亡居衞(湣王宣/王之子)謂公王¶
丹曰我何如主也(公王丹湣/王臣也)王丹對曰王賢主也臣¶
聞古人有辭天下而無恨色者臣聞其聲(聲名/也)於王¶
而見其實(所行/之實)王名稱東帝實辨天下(辨治/也)去國居¶
<pb:KR3j0009_SBCK_023-8b>¶
衞容貌充滿顔色發&KR0045;(光明/也)無重國之意(言輕/之也)王曰¶
甚善丹知寡人寡人自去國居衞也帶益三副矣(副/或)¶
(作倍度湣王之亡國宜也但湎涎無憂耻辱喜於公/王丹巧佞之言因云丹知寡人也帯益三倍茍活者)¶
(肥令腹/大耳)宋王築為蘖帝鴟夷血髙懸之射著甲胄從¶
下血墜流地(宋王康王也蘖當作䡾帝當作臺蘖與/䡾其音同帝與臺字相似因作蘖帝耳)¶
(詩云庶妾䡾䡾髙長類也言康王築為臺革囊之大/者為鴟夷臺血於臺上髙懸之以象天著甲胄自下)¶
(射之血流墮地與之名/言中天神下其血也)左右皆賀曰王之賢過湯武¶
矣湯武勝人今王勝天賢不可以加矣(加上/也)宋王大¶
説飲酒室中有呼萬嵗者堂上盡應堂上已應堂下¶
盡應門外庭中聞之莫敢不應不適也(不僣不濫動/中禮義之謂)¶
<pb:KR3j0009_SBCK_023-9a>¶
(適今此畏無道不敢/不應耳故曰不適也)¶
　　壅塞¶
五曰亡國之王不可以直言不可以直言則過無道¶
聞(不可以直言諫正也則其過/成以無道逺聞人皆聞之)而善無自至矣無自¶
至則壅(自從也傳曰言進善善/亦蔑由至矣故曰壅)秦繆公時戎彊大秦¶
繆公遺之女樂二八與良宰焉戎王大喜以其故數¶
飲食日夜不休左右有言秦冦之至者因扞弓而射¶
之(冦兵也/扞引也)秦冦果至戎王醉而卧於樽下卒生縛而¶
擒之未擒則不可知(不知將/見擒也)已擒則又不知(醉不自/知也一)¶
(本作既擒/則無及矣)雖善説者猶若此何哉(言説無/如之何)齊攻宋(齊/湣)¶
<pb:KR3j0009_SBCK_023-9b>¶
# SB1_0424-065.png
# page missing
<pb:KR3j0009_SBCK_023-9b>¶
何其兄曰如報其情有且先夫死者死先夫亡者亡¶
於是報於王曰殊不知齊寇之所在國人甚安王大¶
喜左右皆曰鄉之死者宜矣王多賜之金寇至王自¶
投車上馳而走此人得以富於他國夫登山而視牛¶
若羊視羊若豚牛之性不若羊羊之性不若豚(性猶/體也)¶
(若猶/如也)所自視之勢過也而因怒於牛羊之小也此狂¶
夫之大者狂而以行賞罰此戴氏之所以絶也(戴氏/子罕)¶
(戴公子孫也别爲樂氏傳曰宋之樂其與宋升降乎/宋國衰子罕後子孫亦衰賞罰失中故曰此戴氏之)¶
(所以絶也一本/戴氏作叔世)齊王欲以淳于髠傅太子髠辭曰臣¶
不肖不足以當此大任也王不若擇國之長者而使¶
<pb:KR3j0009_SBCK_023-10a>¶
之齊王曰子無辭也寡人豈責子之令太子必如寡¶
人也哉寡人固生而有之也子為寡人令太子如堯¶
乎其如舜也凡説之行也道不智聽智從自非受是¶
也今自以賢過(一作/逺)於堯舜彼且胡可以聞説哉説¶
必不入不聞存君(不納忠言之説鮮不危/亡故曰不聞存君也)齊宣王好¶
射(好喜/也)説人之謂已能則彊弓也(示有/力也)其嘗所用不¶
過三石以示左右左右皆試引之中闗而止(闗謂闗/弓&KR0076;正)¶
(半而/止也)皆曰此不下九石非王其孰能用是(言九石之/弓獨王用)¶
(之/耳)宣王之情(情實/也)所用不過三石而終身自以為用¶
九石豈不悲哉(傷其自輕而/不知其實)非直士其孰能不阿主¶
<pb:KR3j0009_SBCK_023-10b>¶
世之&KR0033;士其寡不勝衆數也(數道/數也)故亂國之主患存¶
乎用三石爲九石也(力不足而自以爲有餘也其/功徳其治理皆亦如之也)¶
　　原亂¶
六曰亂必有第(第次/也)大亂五小亂三䚯亂三(大亂五/謂晉國)¶
(廢長立少立而復殺之也小亂三謂殺里克之/黨也䚯亂三謂於朝欒盈以兵盡入于絳也)故詩¶
曰毋過亂門所以逺之也(逸詩/也)慮福未及慮禍之所¶
以皃之也武王以武得之以文持之倒戈㢮弓示天¶
下不用兵所以守之也晉獻公立驪&KR0078;以爲夫人以¶
奚齊爲太子里克率國人以攻殺之(殺奚/齊也)荀息立其¶
弟公子卓巳葬里克又率國人攻殺之(復殺公/子卓也)於是¶
<pb:KR3j0009_SBCK_023-11a>¶
晉無君公子夷吾重賂秦以地而求入(地河外之城/五求入為晉)¶
(君/也)秦繆公率師以納之晉人立以為君是為惠公惠¶
公既定於晉背秦徳而不予地(傳曰入而背秦/賂此之謂也)秦繆¶
公率師攻晉晉惠公逆之與秦人戰於韓原晉師大¶
敗秦獲惠公以歸囚之於靈臺十月乃與晉成(成平/也)¶
歸惠公而質太子圉太子圉逃歸也惠公死圉立為¶
君是為懐公秦繆公怒其逃歸也起奉公子重耳以¶
攻懐公殺之於髙梁(髙梁/晉地)而立重耳是為文公文公¶
施舍振廢滯匡乏困救災患禁淫慝薄賦歛宥罪戾¶
(宥寛/也)節器用用民以時敗荆人于城濮(荆人/成王)定襄王¶
<pb:KR3j0009_SBCK_023-11b>¶
(周襄王辟子帯之難出居/于鄭文公納之故曰定也)釋宋出糓戍(楚子圍宋又/使申公叔侯)¶
(守齊之糓邑晉文伐曹衛將平之楚愛曹/衛與晉俱成解宋之圍召糓戍而去之也)外内皆服¶
(外諸侯内卿大夫也/皆服文公之徳也)而後晉亂止故獻公聽驪姬近¶
梁五優施殺太子申生而大難隨之者五三君死一¶
君虜(三君死申生奚齊公子卓也一君/虜惠公為秦所執囚之靈臺也)大臣卿士之¶
死者以百數離咎二十年自上世以來亂未嘗一而¶
亂人之患也皆曰一而已此事慮不同情也事慮不¶
同情者心異也故凡作亂之人禍希不及身(希鮮/也)¶
呂氏春秋卷第二十三終¶
<pb:KR3j0009_SBCK_023-12a>¶
