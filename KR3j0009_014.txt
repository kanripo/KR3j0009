# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.532057
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB03n0068-014呂氏春秋-卷第十四.
<pb:KR3j0009_SBCK_014-1a>¶
吕氏春秋第十四卷　高氏訓解¶
　雲間　宋&KR0022;乂　張&KR0022;瑩　徐益孫　何玉畏校¶
　孝行覽第二¶
　　孝行¶
一曰凡為天下治國家必務本而後末(詹何曰身治/而國不治者)¶
(未之有也故/曰必務本)所謂本者非耕耘種殖之謂務其人也¶
(務猶/求也)務其人非貧而富之寡而衆之(衆多/也)務其本也¶
務本莫貴於孝(孝為行之本也行於/孝者故聖人貴之)人主孝則名章¶
榮下服聴天下譽(譽樂也孔子曰昔者明王之以孝/治天下也不敢遺小國之臣而况)¶
(於公侯伯子男乎/故得萬國之懽心)人臣孝則事君忠䖏官廉臨難死¶
<pb:KR3j0009_SBCK_014-1b>¶
(孝於親故能忠於君孝經曰以孝事君則忠此之謂/也處官廉孝經曰修身慎行恐辱先也此之謂也臨)¶
(難死君父之難視死/如歸義重身輕也)士民孝則耕芸疾守戰固不罷¶
北(耕芸疾用天之道分地之利衣食足/知榮辱故守則堅戰必克無退走者)夫孝三皇五¶
帝之本務而萬事之紀也(三皇伏羲神農女媧也五/帝軒轅帝顓頊帝嚳髙辛)¶
(帝堯陶唐帝舜有/虞也紀猶貫囚也)夫執一術而百善至百邪去天下¶
從者其惟孝也(一術/孝術)故論人必先以所親而後及所¶
䟽(先本後末/先近後逺)必先以所重而後及所輕(所重謂其親/所輕謂他人)¶
今有人於此行於親重而不簡慢於輕䟽則是篤謹¶
孝道(有人行孝敬於其親以及人之親故不/敢簡慢於輕䟽者是厚慎孝道之謂也)先王之¶
所以治天下也(先王以孝/治天下)故愛其親不敢惡人敬其¶
<pb:KR3j0009_SBCK_014-2a>¶
親不敢慢人愛敬盡於事親光耀加於百姓(加施/也)究¶
於四海(究極/也)此天子之孝也曾子曰身者父母之遺¶
體也行父母之遺體敢不敬乎(敬畏/慎)居處不莊非孝¶
也(莊/敬)事君不忠非孝也(忠正/也)莅官不敬非孝也(莅臨/也)¶
朋友不篤非孝也(篤信/也)戰陣無勇非孝也(&KR0045;子曰孟/軻勇於義)¶
(勇而立義揚各於/後世孝之終也)五行不遂災及乎親敢不敬乎(遂/成)¶
商書曰刑三百罪莫重於不孝(商湯所/制法也)曾子曰先王¶
之所以治天下者五貴徳貴貴貴老敬長慈㓜此五¶
者先王之所以定天下也(定安/也)所謂貴徳為其近於¶
聖也所謂貴貴為其近於君也所謂貴老為其近於¶
<pb:KR3j0009_SBCK_014-2b>¶
親也所謂敬長為其近於兄也所謂慈㓜為其近於¶
弟也曾子曰父母生之子弗敢殺父母置之子弗敢¶
廢(置/立)父母全之子弗敢闕(闕猶/毁)故舟而不㳺道而不¶
徑能全支體以守宗廟可謂孝矣(濟水載舟不㳺涉/行道不從邪徑為)¶
(逸没溺畏險之害故曰/能全支體以守宗廟)養有五道修宫室安牀第節¶
飲食養體之道也(節飲食肉雖多不使勝食氣修宫/室不上漏下濕故曰養體之道也)¶
樹五色施五采列文章養目之道也(列别也青與赤/謂之文赤與白)¶
(謂之章以極目觀/故曰養目之道也)正六律(六律黄鐘夷則太/蔟姑洗蕤賓無射)龢五聲¶
(五聲宫商/角徴羽)雜八音養耳之道也(八音八卦之音雜會/之以聴耳故曰養耳)¶
(之/道)熟五穀烹六畜龢煎調養口之道也(熟五穀烹芻/豢龢快口腹)¶
<pb:KR3j0009_SBCK_014-3a>¶
(故曰養/口之道)龢顔色說言語敬進退養志之道也(和顔色/以説父)¶
(母之志意故/曰養志之道)此五者代進而厚用之可謂善養矣(代/更)¶
(更次用之以便親性/可謂為善養親也)樂正子春下堂而傷足瘳而數¶
月(一作三/月下同)不出猶有憂色門人問之曰夫子下堂而¶
傷足瘳而數月不出猶有憂色敢問其故(故事/也)樂正¶
子春曰善乎而問之(而汝/也)吾聞之曾子曾子聞之仲¶
尼父母全而生之子全而歸之不虧其身不損其形¶
可謂孝矣君子無行咫步而忘之余忘孝道是以憂¶
故曰身者非其私有也(私猶/獨)嚴親之遺躬也(躬/體)民之¶
本教曰孝(本/始)其行孝曰養養可能也敬為難(行敬/之難)敬¶
<pb:KR3j0009_SBCK_014-3b>¶
可能也安為難(安寧其/親難)安可能也卒為難(卒/終)父母既¶
没敬行其身無遺父母惡名可謂能終矣禮者履此¶
者也(履/行)義者宜此者也信者信此者也彊者彊此者¶
也樂自順(一作/慎)此生也刑自逆此作也(能順行無遺/父母惡名故)¶
(樂生也逆之/則刑辟作也)¶
　　本味¶
二曰求之其本經旬必得求之其末勞而無功(雖久/無所)¶
(得賢人與之/得)功名之立由事之本也得賢之化也(共治以立其)¶
(功名故曰得/賢之化也)非賢其孰知乎事化(一作/民)故曰其本在¶
得賢有侁氏女子採桑得嬰兒于空桑之中(侁讀/曰莘)獻¶
<pb:KR3j0009_SBCK_014-4a>¶
之其君其君令烰人養之(烰猶/庖也)察其所以然(察/省)曰其¶
母居伊水之上孕(任身/為孕)夢有神告之曰臼出水而東¶
走母顧明日視臼出水告其鄰東走十里而顧其邑¶
盡為水身因化為空桑(伊尹母化/作空桑)故命之曰伊尹此¶
伊尹生(一作/出)空桑之故也長而賢湯聞伊尹使人請¶
之有侁氏有侁氏不可伊尹亦欲歸湯湯於是請取¶
婦(一作/妻)為㛰有侁氏喜以伊尹為媵送女故賢主之¶
求有道之士無不在以(以用/也)為有道之士求賢主無¶
不行也(為媵言/必行)相得然後樂(賢主得賢臣賢臣得賢/主故曰相得然後樂之)¶
不謀而親不約而信相為殫智竭力犯危行苦(殫竭/皆盡)¶
<pb:KR3j0009_SBCK_014-4b>¶
(也危難也/苦勤也)志懽樂之此功名所以大成也固不獨(固/必)¶
(也)士有孤而自恃人主有奮而好獨者則名號必廢¶
熄(熄滅/也)社稷必危殆故黄帝立四面堯舜得伯陽續¶
耳然後成(黄帝使人四面出求賢人得之立以為佐/故曰立四面也伯陽續耳皆賢人堯用之)¶
(以成/功也)凡賢人之(一作/道)徳有以知之也(知其賢人/得而用之)伯牙¶
鼓琴鍾子期聴之方鼔琴而志在太山鍾子期曰善¶
哉乎鼔琴巍巍乎若太山少選之間而志在流水(少/選)¶
(須臾之間也志在/流水進而不解也)鍾子期又曰善哉乎鼔琴湯湯乎¶
若流水鍾子期死伯牙破琴絶絃終身不復鼓琴以¶
為世無足復為鼔琴者(伯姓牙名或作雅鍾氏期名/子皆通稱悉楚人也少善聽)¶
<pb:KR3j0009_SBCK_014-5a>¶
(音故曰為世無/足爲鼓琴也)非獨琴若此也賢者亦然(世無賢者/亦無所從)¶
(受禮義法則/與共治國也)雖有賢者而無禮以接之賢奚由盡忠¶
猶御之不善驥不自千里也(言不肖者無禮以接賢/者賢者何用盡其忠乎)¶
(若不知御者御驥驥/亦不爲之從千里也)湯得伊尹祓之於廟爝以爟火¶
釁以犧猳(周禮司爟掌行火之政令火者所以祓除/其不祥置火於桔皋燭以照之釁以牲血)¶
(塗之曰釁爟讀/曰權衡之權)明日設朝而見之説湯以至味(為湯/説美)¶
(味)湯曰可對而為乎對曰君之國小不足以具之為¶
天子然後可具夫三群之蟲(三羣謂水居肉/玃草食者也)水居者¶
腥肉玃者臊草食者羶(水居者川禽魚鼈之屬故其/臭腥也肉玃者玃拏肉而食)¶
(者謂鷹鵰之屬故其臭臊也草食者/食草木謂麞鹿之屬故其臭羶也)臭惡猶美皆有¶
<pb:KR3j0009_SBCK_014-5b>¶
所以(臭惡猶美若蜀人之作羊/腊以臭為美各有所用也)凡味之本水最為始¶
五味三材(五行之數水第一故曰水最為始/五味醎苦酸辛甘三材水木火)九沸九¶
變火之為紀(紀猶節也品味待火然/後成故曰火為之節)時疾時徐㓕腥¶
去臊除羶必以其勝無失其理(用火熟食或熾或微/治除臊腥勝去其臭)¶
(故曰必以其勝也齊和之節/得其中適故曰無失其理也)調和之事必以甘酸苦¶
辛醎先後多少其齊甚㣲皆有自起(齊和分也/自從也)鼎中¶
之變精妙微纎口弗能言志弗能喻(鼎中品味分齊/纎微故曰不能)¶
(言也志意揆/度不能諭説)若射御之微隂陽之化四時之數(射者/望毫)¶
(毛之近而中藝於逺也御者執轡於手調馬口之和/而致萬里故曰若射御之微也隂陽之化而成萬物)¶
(也四時之數春生夏長/秋收冬藏物有異功也)故久而不弊熟而不爛(弊敗/也爛)¶
<pb:KR3j0009_SBCK_014-6a>¶
(失飪也論語/云失飪不食)甘而不噥(一作/壊)酸而不酷醎而不减辛¶
而不烈澹而不薄肥而不&KR3419;(言皆得/其中適)肉之美者猩猩¶
之唇貛貛之炙(猩猩獸名也人面狗軀而長尾/貛貛鳥名其形未聞貛一作獲)雋觾¶
之翠(鳥名也翠厥也/形則未聞也)述蕩之掔(獸名掔讀如棬椀之/椀掔者踏也形則未)¶
(旄旄牛也在西方象象獸也在南方約/聞)旄象之約(節也以旄牛之尾象獸之齒以飾物也)¶
(一曰約美也旄象/之肉美貴異味也)流沙之西丹山之南有鳯之丸(丸/古)¶
(𡖉字也流沙自流行故曰流沙在燉煌西八百里/丹山在南方丹澤之山也二處之表有鳯皇之卵)沃¶
民所食(食鳯卵也沃/之國在西方)魚之美者洞庭之鱄東海之鮞¶
(洞庭江水所經之澤名也/鱄鮞魚名也一云魚子也)醴水之魚名曰朱鼈六足¶
有珠百碧(醴水在蒼梧環九疑之山/雚/一作/其魚六足有珠如蛟皮也)水之魚¶
<pb:KR3j0009_SBCK_014-6b>¶
名曰鰩其狀若鯉而有翼(雚水在西極若/如也翼羽翼也)常從西海¶
夜飛游於東海(鰩從西海至東/海乘雲氣而飛)菜之美者崑崙之蘋¶
(崑崙山名在西北其髙九/萬八千里蘋大蘋水藻也)夀木之華(夀木崑崙山上/木也華實也食)¶
(其實者不死/故曰夀木)指(一作/枯)姑之東中容之國有赤木𤣥木¶
之葉焉(指姑乃姑餘山名也在東南方淮南記曰軼/題難於姑餘是也赤木𤣥木其葉皆可食食)¶
(之而/仙也)餘瞀(一作/督)之南南極之崖(一作/旁)有菜其名曰嘉¶
樹其色若碧(餘瞀南方山名也有嘉美之菜/故曰嘉樹食之而虚若碧青色)陽華之¶
芸(陽華乃華陽山名也芸/芳菜也在呉越之間)雲夢之芹(雲夢楚澤/芹生水涯)具區¶
之菁(具區澤名呉越/之間菁菜名)浸淵之草名曰土英(浸淵深淵/也處則未)¶
(聞華言其美/善土英華也)和之美者陽檏之薑招搖之桂(陽檏地/名在蜀)¶
<pb:KR3j0009_SBCK_014-7a>¶
(郡招摇山名在桂陽禮記曰草木/之滋薑桂之謂也故曰和之美)越駱之菌鱣鮪之¶
醢(越駱國名菌竹筍也鱣鮪大魚也/以為醢醬無骨曰醢有骨曰臡)大夏之䀋宰揭¶
之露其色如玉(大夏澤名或曰山名在西北/鹽形䀋宰揭山名處則未聞)長澤之¶
卵(長澤大澤在西方大/鳥之卵卵大如甕也)飯之美者𤣥山之禾不周之¶
粟(飯食也𤣥山處則未聞不周/山名在西北方崑崙之西北)陽山之穄南海之秬¶
(山南曰陽崑崙之南故曰陽山在南海南方/之海穄關西謂之糜冀州謂之堅秬黒黍也)水之美¶
者三危之露(三危西/極山名)崑崙之井(井/泉)沮江之丘名曰摇¶
水(沮漸如江/旁之泉水)曰山之水髙泉之山其上有涌泉焉冀¶
州之原(皆西方之山泉也冀州在中央水泉/東流經於冀州故曰之原原本也)果之美¶
者沙棠之實(沙棠木名也/崑崙山有之)常山之北投淵之上有百¶
<pb:KR3j0009_SBCK_014-7b>¶
果焉群帝所食(有覈曰果無覈曰蓏/群帝衆帝先升遐者)箕山之東青島¶
之所有甘櫨焉(箕山許由所隱也在頴川陽城之西/青島崑崙山之東二處皆有甘櫨之)¶
(浦濱也橘所生也生江北/果)江浦之橘雲夢之柚(則為枳雲夢楚澤出柚)漢¶
上石耳所以致之(漢水名出於嶓冢東注於江石/耳菜名也所以致之致備味也)馬¶
之美者青龍之匹遺風之乘(匹乘皆馬名周禮七天/以上為龍行迅謂之遺)¶
(風)非先為天子不可得而具天子不可疆為必先知¶
道(言當順天命而受之不可以/彊取也道謂仁義天下之道)道者止彼在已(彼謂/他人)¶
已成而天子成(已成仁義之道而成為天子/孟子曰得乎丘民為天子)天子成¶
則至味具(天子貢珍/故至味具)故審近所以知逺也成已所以¶
成人也聖王之道要矣豈越越多業哉(要約也越越/輕易之貌業)¶
<pb:KR3j0009_SBCK_014-8a>¶
(事也聖王得仁義約要之道以化天下天/下化之豈必越越然輕易多爲民之事也)¶
　　首時(一作/胥時)¶
三曰聖人之於事似緩而急(似緩謂無為也/急謂成功也)似遲而¶
速以待時(謂若武王會於孟津八百諸侯皆曰紂可/伐矣武王曰汝未知天命也還歸二年似)¶
(遲也甲子之日尅紂/於牧野故曰待時)王季歷困而死文王苦之(王季/歷文)¶
(王之父也勤勞國事以至/薨没故文王哀思苦痛也)有不忘羑里之醜時未可¶
也(紂爲無道拘文王於羑里不忘其醜/耻也所以不伐紂者天時之未可也)武王事之夙¶
夜不懈亦不忘王門之辱(武王繼位雖臣事紂不忘/文王爲紂所拘於羑里之)¶
(辱文王得歸乃築靈臺作王門相女童鐘鼓/示不與紂同也武王以此爲耻而不忘也)立十二¶
年而成甲子之事(立爲天子也甲子之日尅/紂牧野故曰成甲子之事)時固不¶
<pb:KR3j0009_SBCK_014-8b>¶
易得(固常/也)太公望東夷之士也(太公望河内人也於/周豐鎬為東故曰東)¶
(夷之/士)欲定一世而無其主(主謂/賢君)聞文王賢(文謚也經/天緯地曰)¶
(渭水名近豐鎬文王所邑也/文)故釣於渭以觀之(觀視文王之徳能有天下也)伍¶
子胥欲見呉王而不得(呉王王僚也王/夷光之庶長子)客者言之於¶
子光者見之而惡其貌不聽其説而辭之(先惡子胥/之顔貌不)¶
(受其言辭/謝之也)客請之王子光王子光曰其貌適吾所甚¶
惡也(請問也/惡憎也)客以聞伍子胥伍子胥曰此易故也(故/事)¶
願令王子居於堂上重帷而見其衣若手請因説之¶
王子許(言於重帷中見衣若手者/為説覇國之説也許諾)伍子胥説之半王¶
子光舉帷搏其手而與之坐(&KR0366;執子胥之手與/之俱坐聽其説)説畢¶
<pb:KR3j0009_SBCK_014-9a>¶
王子光大說(子胥説覇術畢子光/大説其將必用之也)伍子胥以為有呉¶
國者必王子光也退而耕于野七年王子光代呉王¶
僚為王任子胥子胥乃修法制下賢良選練士習戰¶
闘六年然後大勝楚于柏舉(柏舉楚/南鄙邑)九戰九勝追北¶
千里(北走/也)昭王出奔隨遂有郢(郢楚都傳云/五戰及郢)親射王¶
宫鞭荆平之墳三百(平王恭王之子棄疾也後改名/熊居聴費無忌之讒殺伍子胥)¶
(父兄故子胥射/其宫鞭其墳也)鄉之耕非忘其父之讐也待時也(鄉/曩)¶
(者始之呉時耕於呉境/待天時須楚之罪熟也)墨者有田鳩欲見秦惠王(田/鳩)¶
(齊人學墨子術惠/王孝公之子駟也)&KR0335;秦三年而弗得見客有言之於¶
楚王者徃見楚王楚王説之與將軍之節以如秦(如/之)¶
<pb:KR3j0009_SBCK_014-9b>¶
(也)至因見惠王告人曰之秦之道乃之楚乎固有近¶
之而逺逺之而近者(&KR0335;秦三年不得見惠王近之而/逺也從楚來至而得見逺之而)¶
(近/也)時亦然有湯武之賢而無桀紂之時不成(不成/其王)有¶
桀紂之時而無湯武之賢亦不成聖人之見時若步¶
之與影不可離(步行日中影乃逐之不可得逺之也/人從得時如影之隨人亦不可離之)¶
(分大竄/也)故有道之士未遇時隱匿分竄勤以待時(藏勤勞)¶
時至有從布衣而為天子者(舜是/也)有從千乘而得天¶
下者(湯武/是也)有從卑賤而佐三王者(太公望伊尹/傳説是也)有從¶
匹夫而報萬乘者(豫讓是也趙襄子兼土拓境有兵/車萬乘豫讓為智伯報之襄子髙)¶
(其義而不殺豫讓卒不止終得/斬襄子襯身之衣然後就死也)故聖人之所貴唯時¶
<pb:KR3j0009_SBCK_014-10a>¶
也水凍方固(固堅/也)后稷不種后稷之種必待春故人¶
雖智而不遇時無功(五稼非春不生智/者之功非時不成)方葉之茂美¶
終日采之而不知(不知其葉/之盡也)秋霜旣下衆林皆羸(羸/葉)¶
(盡/也)事之難易不在小大務在知時(聖人時行則行時/止則止與萬物終)¶
(始/也)鄭子陽之難猘狗潰之(潰亂也子陽鄭相或曰鄭/君好行嚴猛人家有猘狗)¶
(者誅之人畏誅國/人皆逐猘狗也)齊高國之難失牛潰之衆因之以¶
殺子陽高國(衆因之以殺二子逐失牛之/亂如逐猘狗之亂也故禍同)當其時狗¶
牛猶可以為人唱而况乎以人為唱乎飢馬盈廐嗼¶
然(嗼然/無聲)未見芻也飢狗盈窖嗼然未見骨也見骨與¶
芻動不可禁(動猶/爭也)亂世之民嗼然未見賢者也見賢¶
<pb:KR3j0009_SBCK_014-10b>¶
人則徃不可止徃者非其形心之謂乎齊以東帝困¶
於天下而魯取徐州(齊湣王僣號於東民不順之故/困於天下是以魯國畧取徐州)¶
(夀陵魏邑趙/也)邯鄲以夀陵困於萬民而衛取繭氏(兼有之萬民)¶
(不附是以衛人取/其繭氏之邑也)以魯衛之細而皆得志於大國遇¶
其時也(細小也遇大國之民/皆欲之則取之也)故賢主秀士之欲憂黔¶
首者亂世當之矣(當亂世憂/而濟之者)天不再與時不久&KR0335;能¶
不兩工事在當之(天不再與一姓不再興時/不久&KR0335;日中則昃者也)¶
　　義賞¶
四曰春氣至則草木産秋氣至則草木落産與落或¶
使之非自然也故使之者至物無不為使之者不至¶
<pb:KR3j0009_SBCK_014-11a>¶
物無可為(未春無可為生/未秋無可為落)古之人審其所以使故物¶
莫不為用(使之者以其時生則生時/落則落故曰莫不為用)賞罰之柄此上¶
之所以使也其所以加者義則忠信親愛之道彰(彰/明)¶
(也)久彰而愈長民之安之若性此之謂教成教成則¶
雖有厚賞嚴威弗能禁(言徳教一成雖復賞罰之使/為不忠不信人人自為忠信)¶
(若性自然不/可禁止也)故善教者不以賞罰而教成教成而賞¶
罰弗能禁用賞罰不當亦然(言民為不忠不/信亦不能禁)姦偽賊¶
亂貪戾之道興(興作/也)久興而不息民之讐之若性(讐/用)¶
(也)戎夷胡貉巴越之民是以雖有厚賞嚴罰弗能禁¶
(禁止/也)郢人之以兩版垣也呉起變之而見惡(郢楚都/也楚人)¶
<pb:KR3j0009_SBCK_014-11b>¶
(以兩版築垣呉起衞人也楚以為將變其兩版教之/用四楚俗習久見怨也公羊傳曰文公逆祀去者三)¶
(人定公順祀叛者五/人此之謂久習也)賞罰易而民安樂(易其邪而施/其正民去邪)¶
(從正故/安樂也)氐羗之民其虜也(氐與羗二種夷民言氐羗/之民為㓂賊為人執虜也)¶
不憂其係纍而憂其死不焚也(焚燒/也)皆成乎邪也(不/得)¶
(天之/正氣)故賞罰之所加不可不慎且成而賊民(賞罰正/而民正)¶
(賞罰不正而民邪故曰且成/而賊民是以告人慎之也)昔晉文公將與楚人戰¶
於城濮(城濮楚北/境之地名)召咎犯而問曰楚衆我寡柰何而¶
可(咎犯狐偃也字子犯文/公之舅也因曰咎犯)咎犯對曰臣聞繁禮之君¶
不足於文繁戰之君不足於詐(足猶厭也一本作以/力戰之君不足於力)¶
(以詐戰之君不足於詐/詐者謂詭變而用竒也)君亦詐之而已文公以咎犯¶
<pb:KR3j0009_SBCK_014-12a>¶
言告雍季雍季曰竭澤而漁豈不獲得而明年無魚¶
焚藪而田豈不獲得而明年無獸(言盡/其類)詐偽之道雖¶
今偷(一作/愈)可後將無復(不可/復作)非長術也文公用咎犯¶
之言(言謀/也)而敗楚人於城濮(敗破/也)反而為賞雍季在¶
上(上首/也)左右諫曰城濮之功咎犯之謀也君用其言¶
而賞後其身(一作資/後其賞)或者不可乎文公曰雍季之言¶
百世之利也咎犯之言一時之務也(務猶/事)焉有以一¶
時之務先百世之利者乎孔子聞之曰臨難用詐足¶
以却敵反而尊賢足以報徳文公雖不終始足以霸¶
矣賞重則民移之民移之則成焉(移猶/歸)成乎詐其成¶
<pb:KR3j0009_SBCK_014-12b>¶
毁(雖成/必毁)其勝敗(雖勝後/必毁敗)天下勝者衆矣而霸者乃五¶
(乃猶/裁也)文公處其一知勝之所成也(居五霸/之一)勝而不知¶
勝之所成與無勝同(同等/也)秦勝於戎而敗乎殽(秦繆/公破)¶
(西戎而霸使孟明白乙丙西乞術將師東襲鄭/鄭人知之還晉襄公禦之殽大破之獲其三帥)楚勝¶
於諸夏而敗乎柏舉(莊王服鄭勝晋於祁故曰勝乎/諸夏也及昭王南與呉人戰破)¶
(之柏舉此皆不知勝之/所成也故曰與無勝同)武王得之矣(得猶/知)故一勝而¶
王天下(一勝/克紂)衆詐盈國不可以為安患非獨外也(亦/從)¶
(内發/之也)趙襄子出圍賞有功者五人髙赦為首(智伯求/地於襄)¶
(子襄子不與智伯率韓魏之君圍趙襄子於晉陽三/月張孟談私與韓魏搆謀韓魏反智伯軍使趙襄子)¶
(殺之故/曰出圍)張孟談曰晉陽之中赦無大功賞而為首何¶
<pb:KR3j0009_SBCK_014-13a>¶
也襄子曰寡人之國危社稷殆身在憂約之中與寡¶
人交而不失君臣之禮者惟赦(惟/獨)吾是以先之仲尼¶
聞之曰襄子可謂善賞矣賞一人而天下之為人臣¶
莫敢失禮(一人謂/髙赦)為六軍則不可易(易/輕)北取代東迫¶
齊令張孟談踰城濳行與魏桓韓康期而擊智伯斷¶
其頭以為觴(觴酒/噐也)遂定三家(韓魏/趙也)豈非用賞罰當耶¶
(當正/也)¶
　　長攻¶
五曰凡冶亂存亡安危疆弱必有其遇然後可成各¶
一則不設(遇猶遭也各有一亂不能相治傳曰以亂/平亂何治之有故不設攻戰相攻伐也)¶
<pb:KR3j0009_SBCK_014-13b>¶
故桀紂雖不肖其亡遇湯武也遇湯武天也非桀紂¶
之不肖也湯武雖賢其王遇桀紂也遇桀紂天也非¶
湯武之賢也若桀紂不遇湯武未必亡也桀紂不亡¶
雖不肖辱未至於此(至於此/滅亡也)若使湯武不遇桀紂未¶
必王也湯武不王雖賢顯未至於此(顯榮此/天下)故人主¶
有大功不聞不肖(功名/揜也)亡國之主不聞賢(亂以/揜也)譬之¶
若良農辯土地之宜謹耕耨之事未必收也然而收¶
者必此人也(收田耕耨始也/故曰必此人也)始在於遇時雨遇時雨¶
天地也非良農所能爲也越國大饑(穀不/熟)王恐召范¶
蠡而謀范蠡曰王何患焉今之饑此越之福而呉之¶
<pb:KR3j0009_SBCK_014-14a>¶
禍也夫呉國甚富而財有餘王年少智寡材輕好須¶
&KR0119;之名不思後患(其王呉王/夫差也)王若重幣卑辭以請糴¶
於呉則食可得也(王越王/勾踐也)食得其卒越必有呉而王¶
何患焉(得其糴終必得/其國王何憂焉)越王曰善乃使人請食於呉¶
呉王將與之伍子胥進諫曰不可與也夫呉之與越¶
接土鄰境道易人通仇讐敵戰之國也非呉䘮越越¶
必䘮呉若燕秦齊晉山處陸居豈能踰五湖九江越¶
十七阨以有呉哉(踰度也越厯也/謂彼險難也)故曰非呉䘮越越¶
必䘮呉今將輸之粟與之食是長吾讐而養吾仇也¶
財匱而民恐悔無及也不若勿與而攻之固其數也¶
<pb:KR3j0009_SBCK_014-14b>¶
(數/術)此昔吾先王之所以霸且夫饑代事也(先王謂闔/閭也代更)¶
(呉王/也)猶淵之與阪誰國無有呉王曰不然(夫差)吾聞之¶
義兵不攻服仁者食饑餓今服而攻之非義兵也饑¶
而不食非仁體也不仁不義雖得十越吾不為也遂¶
與之食不出三年而呉亦饑使人請食於越越王弗¶
與乃攻之夫差為擒(夫差呉王也/擒為越所獲)楚王欲取息與蔡¶
(楚王文王也/息蔡二國也)乃先佯善蔡侯而與之謀曰吾欲得息¶
柰何蔡侯曰息夫人吾妻之姨也(蔡侯昭侯也妻之/女弟為姨傳曰吾)¶
(姨也此/之謂也)吾請為饗息侯與其妻者而與王俱因而(一/作)¶
(以)襲之楚王曰諾於是與蔡侯以饗禮入於息因與¶
<pb:KR3j0009_SBCK_014-15a>¶
俱遂取息旋舎於蔡又取蔡(不劳師徒而得之/曰取傳曰易也)趙簡¶
子病召太子而告之曰我死已葬服衰而上夏屋之¶
山以望(趙簡子晋大夫趙景子成之子鞅也太子趙/無恤襄子也服衰謂朞年勿復三年也夏屋)¶
(山代之南山也觀/望欲令取代也)太子敬諾簡子死已葬服衰召大¶
臣而告之曰願登夏屋以望大臣皆諫曰登夏屋以¶
望是遊也服衰以遊不可襄子曰此先君之命也寡¶
人弗敢廢群臣敬諾襄子上於夏屋以望代俗(俗土/也)¶
其樂甚美於是襄子曰先君必以此教之也及(一作/反)¶
歸慮所以取代乃先善之代君好色請以其弟姉妻¶
之代君許諾弟姉已徃所以善代者乃萬故(善好也/襄子所)¶
<pb:KR3j0009_SBCK_014-15b>¶
(好於代者非一/事故言萬故也)馬郡宜馬代君以善馬奉襄子(傳曰/冀州)¶
(之北土馬之所生也故謂代為/馬郡也言代君以馬奉襄子也)襄子謁於代君而請¶
觴之馬郡盡(謁告也觴饗也襄子告代君而請飲之/酒醉而殺之盡取其國也故曰馬郡盡)¶
(羽舞者所執持也/也)先令舞者置兵其羽中數百人(置兵其中不欲代)¶
(君覺/之也)先具大金斗代君至酒酣(金斗酒斗也金重大/作之可以殺人酣飲)¶
(酒合樂/之時)反斗而擊之一成腦塗地(一成一下也首/碎故腦塗地也)舞¶
者操兵以闘盡殺其從者因以代君之車迎其妻其¶
妻遙聞之狀磨笄以自刺故趙氏至今有刺笄之證¶
(一作/山)與反斗之號此三君者其有所自而得之不備¶
遵理(三君越王句踐楚文王趙讓/予自從也遵循也理道也)然而後世稱之有¶
<pb:KR3j0009_SBCK_014-16a>¶
功故也有功於此而無其失雖王可也(此三君有功/名假令無其)¶
(闕失雖為/王可也)¶
　　慎人(一作/順人)¶
六曰功名大立天也為是故因不慎其人不可(推之/於天)¶
(不復慎其為人修/仁義故曰不可也)夫舜遇堯天也舜耕於歴山陶於¶
河濱釣於雷澤(陶作/瓦&KR0266;)天下說之秀士從之人也夫禹¶
遇舜天也禹周於天下以求賢者事利黔首(事治也/黔首民)¶
(也)水潦川澤之湛滯壅塞可通者禹盡為之人也夫¶
湯遇桀武遇紂天也湯武修身積善為義以憂苦於¶
民人也(苦勞/也)舜之耕漁其賢不肖與為天子同(同辭/也)¶
<pb:KR3j0009_SBCK_014-16b>¶
其未遇時也以其徒屬堀地財取水利(地財五穀/水利濯灌)編¶
蒲葦結罘網手足胼胝不居(居/止)然後免於凍餒之患¶
(患難/也)其遇時也登為天子賢士歸之萬民譽之丈夫¶
女子振振殷殷無不戴説(振振殷殷/衆友之盛)舜自為詩曰普¶
天之下莫非王土率土之濱莫非王臣所以見盡有¶
之也盡有之賢非加也(加益/也)盡無之賢非損也(損/滅)時¶
使然也百里奚之未遇時也亡虢而虜晉(虢當為虞/百里奚虞)¶
(臣也傳曰伐虞獲其大夫井伯以媵秦繆公姫孟子/曰百里奚虞人也晋人以垂棘之璧假道於虞以伐)¶
(虢宫之竒諫之百里奚知虞公之不可諌也而去之/秦此云亡虢誤矣楊子雲恨不及其時車載其金)¶
飯牛於秦傳鬻以五羊之皮公孫枝得而説之(公孫/枝秦)¶
<pb:KR3j0009_SBCK_014-17a>¶
(大夫/子桑)獻諸繆公三日請屬事焉(獻進也請以大夫職/事屬付百里奚也)¶
繆公曰買之五羊之皮而屬事焉無乃天下笑乎公¶
孫枝對曰信賢而任之君之明也讓賢而下之臣之¶
忠也(下避/也)君為明君臣為忠臣彼信賢境内將服敵¶
國且畏夫誰暇笑哉繆公遂用之謀無不當舉必有¶
功非加賢也使百里奚雖賢無得繆公必無此名矣¶
今焉知世之無百里奚哉故人主之欲求士者不可¶
不務愽也孔子窮於陳蔡之間七日不嘗食藜羮不¶
糝宰予備矣(備當作憊憊極也論語曰衞靈公問陳/於孔子對曰爼豆之事則嘗聞之矣軍)¶
(旅之事未之學也明日遂行在陳絶糧從/者病莫能興此之謂也故曰宰予憊矣)孔子弦歌¶
<pb:KR3j0009_SBCK_014-17b>¶
於室顔回擇菜於外子路與子貢相與而言曰夫子¶
逐於魯削迹於衛伐(一作/抜)𣗳於宋窮於陳蔡殺夫子¶
者無罪藉夫子者不禁(藉猶/辱也)夫子絃歌鼔舞未嘗絶¶
音蓋君子之無所醜也若此乎(醜猶/耻也)顔囘無以對入¶
以告孔子孔子憱然推琴喟然而歎曰由與賜小人¶
也召吾語之子路與子貢入子貢曰如此者可謂窮¶
矣孔子曰是何言也君子逹於道之謂逹窮於道之¶
謂窮(論語曰君子亦有窮乎子曰/君子固窮小人窮斯濫矣)今丘也拘仁義之¶
道以遭亂世之患其所也何窮之謂(言不窮/於道也)故内省¶
而不疚於道臨難而不失其德大寒既至霜雪旣降¶
<pb:KR3j0009_SBCK_014-18a>¶
吾是以知松栢之茂也(衆木遇霜雪皆凋喻小人遭/亂世無以自免松栢喻君子)¶
(而能茂盛也論語曰嵗寒然/後知松栢之後凋此之謂也)昔桓公得之莒文公得¶
之曹越王得之會稽(齊桓公遭無知之亂出奔莒晉/文公遇麗姬之讒出過曹越王)¶
(句踐與呉戰而敗棲於㑹稽之山卒/皆享國克復其耻為覇君故曰得之)陳蔡之阨於丘¶
其幸乎孔子烈然返瑟而弦(返更也更取/瑟而弦歌)子路抗然¶
執干而舞(干楯/也)子貢曰吾不知天之髙也不知地之¶
下也(髙下喻廣大也言不能/知孔子聖徳之如天地)古之得道者窮亦樂(樂/其)¶
(道/也)達亦樂(樂兼善/天下也)所樂非窮達也(言樂/道也)道得於此則¶
窮達一也(此近喻身也言得道之人不/為窮極不為達顕故一之也)為寒暑風雨¶
之序矣(寒暑隂陽也隂陽和風雨序也聖人法/暑地順陰陽故能不為窮達變其節也)故許¶
<pb:KR3j0009_SBCK_014-18b>¶
由虞乎頴陽(虞樂也頴水之北曰陽輕天下而不屈/於堯養志於箕山山在頴水之北故曰)¶
(樂乎頴/陽也)而共伯得乎共首(共國伯爵也棄其國隱於/共首山而得其志也不知)¶
(出何/書也)¶
　　遇合¶
七曰凡遇合也時不合必待合而後行故比翼之鳥¶
死乎木比目之魚死乎海孔子周流海内再干世主¶
如齊至衛所見八十餘君委質為弟子者三千人達¶
徒七十人七十人者萬乘之主得一人用可為師不¶
為無人以此遊僅至於魯司㓂(僅猶裁也孔子有聖/徳不見大用裁至於)¶
(司冦/也)此天子之所以時絶也諸侯之所以大亂也(言/不)¶
<pb:KR3j0009_SBCK_014-19a>¶
(知聖人不能用之/所以絶所以亂也)亂則愚者之多幸也幸則必不勝¶
其任矣(多幸愛不肖之人而/寵用之故不勝其任)任久不勝則幸反為禍¶
其幸大者其禍亦大非禍獨及已也故君子不處幸¶
不為茍(處居也不為茍易/邀於俗取容説也)必審諸已然後任任然後¶
動(任則處徳/動則量力)凡能聽説者必達乎論議者也世主之¶
能識論議者寡所遇惡得不茍(惡安/也)凡能聴音者必¶
達於(一作/乎)五聲(達通/也)人之能知五聲者寡所善(一作/喜)¶
惡得不茍客有以吹籟見越王者羽角宫徴商不謬¶
(籟二孔籥也不/謬五聲無失)越王不善為野音而反善之(野鄙/也)説¶
之道亦有如此者也(説賢人而不用言不肖而/歸之故曰亦有如此者也)人有¶
<pb:KR3j0009_SBCK_014-19b>¶
為人妻者人告其父母曰嫁不必生也(不必生/謂終死)衣器¶
之物可外藏之以備不生其父母以為然於是令其¶
女常外藏(藏私財/於外也)姑妐知之曰為我婦而有外心(一/作)¶
(異/心)不可(一本下/有當字)畜因出之(以為盗竊犯七/出故出之也)婦之父母¶
以謂為已謀者以為忠終身善之亦不知所以然矣¶
(不知其女之所/以見出由此也)宗廟之㓕天下之失亦由此矣(亦由/此不)¶
(理者故宗廟滅没/以失其天下也)故曰遇合也無常說適然也若人¶
之於色也無不知説美者而美者未必遇也故嫫母¶
執乎黄帝(黄帝/說之)黄帝曰屬女徳而弗忘與女正而弗¶
衰雖惡奚傷(惡醜也奚何也言勑屬女以婦徳而不/忘失付與女以内正而不衰䟽故曰雖)¶
<pb:KR3j0009_SBCK_014-20a>¶
(醜何傷明/説惡也)若人之於滋味無不説甘脆而甘脆未必¶
受也文王嗜菖蒲爼(昌本/之爼)孔子聞而服之縮頞而食¶
之三年然後勝之(勝/服)人有大臭者其親戚兄弟妻妾¶
知識無能與居者自苦而居海上(苦傷/也)海上人有說¶
其臭者晝夜隨之而弗能去(去離/也)說亦有若此者陳¶
有惡人焉曰敦洽讐糜雄(一作/推)顙廣顔色如浹頳(一/作)¶
(沬/頳)垂眼(一作/髪)臨鼻長肘而盭(盭胝/也)陳侯見而甚説之¶
外使治其國内使制其身(制陳/侯身)楚合諸侯陳侯病不¶
能徃使敦洽讐糜徃謝焉楚王恠(一作/知)其名而先見¶
之客有進狀有惡其名言有惡狀楚王怒合大夫而¶
<pb:KR3j0009_SBCK_014-20b>¶
告之(合/㑹)曰陳侯不知其不可使是不知也(不知無/所知也)知¶
而使之是侮也(侮/慢)侮且不智不可不攻也興師伐陳¶
三月然後䘮(䘮滅/之也)惡足以駭人言足以䘮國(讐糜貌/惡足以)¶
(驚人其言足/以亡國也)而友之足於陳侯而無上也至於亡而¶
友不衰(友愛敦洽讐糜無有出上者也楚怒/而伐之以至於滅而愛之不衰廢也)夫不宜¶
遇而遇者則必廢(若敦洽讐糜醜惡無徳不宜見遇/而反見遇如此者不必久故曰必)¶
(廢/也)宜遇而不遇者此國之所以亂世之所以衰也(賢/者)¶
(至道宜一遇明世佐時理物不遇之故國/不治所以亂也世不知賢不肖所以衰也)天下之民¶
其苦愁勞務從此生(從此宜遇/而不遇也)凡舉人之本太上以¶
志其次以事其次以功(舉用也/志徳也)三者弗能國必殘亡¶
<pb:KR3j0009_SBCK_014-21a>¶
羣孽大至身必死殃年得至七十九十猶尚幸(所遇/不當)¶
(而無此三者身必死殃也得/至七十九十者乃大幸耳)賢聖之後反而孽民是¶
以賊(一作/殘)其身豈能獨哉(陳舜之苖胤也故曰賢聖/之後也孽病也所遇不當)¶
(爲楚所㓕以殘其身也并/病其民故曰豈能獨哉)¶
　　必已¶
八曰外物不可必故龍逢誅比干戮(龍逢諫桀而桀/殺之比干紂之)¶
(諸父也諫紂紂剖/其心視之故曰戮)箕子狂惡來死(箕子紂之庶父也/見紂之亂而佯狂)¶
(也惡來飛廉之子紂/䛕臣也武王殺之)桀紂亡(殺忠臣/故滅亡)人主莫不欲其¶
臣之忠而忠未必信故伍員流乎江(伍子胥諫呉王/夫差不欲與越)¶
(糴夫差未信之不從其言以/鴟夷置子胥而投之江也)萇弘死藏其血三年而¶
<pb:KR3j0009_SBCK_014-21b>¶
為碧(萇𢎞周敬王大夫號知天道欲城成周支天之/所壊故衛奚知其不得没也及范吉射荀寅叛)¶
(其君萇𢎞與知之周劉氏范氏世為婚姻萇𢎞事劉/文公故周人與范氏晉人讓周周為之殺萇𢎞不當)¶
(其罪故血三/年而為碧也)親莫不欲其子之孝而孝未必愛故孝¶
己疑曾子悲(孝己殷王髙宗子也曾參其至/孝見疑於其父故為之傷悲也)莊子行¶
(一作/過)於山中見木甚美長大枝葉盛茂(莊子名周宋/之蒙人也輕)¶
(天下細萬物其術尚虚無著/書五十二篇名之曰莊子)伐木者止其旁而弗取¶
問其故曰無所可用莊子曰此以不材得終其天年¶
矣出於山及邑舎故人之家(舎止也故/人知舊也)故人喜具酒¶
肉令竪子為殺鴈饗之竪子請曰其一鴈能鳴一鴈¶
不能鳴請奚殺主人之公曰殺其不能鳴者明日弟¶
<pb:KR3j0009_SBCK_014-22a>¶
子問於莊子曰昔者山中之木以不材得終天年主¶
人之鴈以不材死(一作以不/能嗚死)先生將何以處莊子笑¶
曰周將處於材不材之間材不材之間似之而非也¶
故未免乎累若夫道徳則不然無訝無訾一龍一蛇¶
與時俱化而無肯專為(專/一)一上一下以禾為量(禾兩/三變)¶
(故以為法也/一曰禾中和)而浮㳺乎萬物之祖(祖/始)物物而不物於¶
物則胡可得而累(物物而不物言制作喻天地不在/萬物中故曰不物若制禮者不制)¶
(於禮也不以/物自累之也)此神農黄帝之所法(法則也神農少典/之子赤帝也居三)¶
(皇之中農殖嘉穀而化之號曰神農黄帝軒/轅氏也得道而仙言二帝以此為法則者也)若夫萬¶
物之情人倫之𫝊則不然(傳猶/傳舍)成則毁大則衰廉則¶
<pb:KR3j0009_SBCK_014-22b>¶
剉(廉利也/剉缺傷)尊則𧇊直則骫(尊髙也傳曰髙位疾顛故/曰則𧇊骫曲也直不可久)¶
(故曰直則骫詩云草木/死無不萎此之謂也)合則離愛則隳(隳廢/也)多智則¶
謀不肖則欺(多智則人謀料之/不肖則人欺詐之)胡可得而必牛缺居¶
上地大儒也下之邯鄲遇盗於耦沙之中(牛姓也缺/其名秦人)¶
(也秦在西方故稱下之邯/鄲淤沙爲耦蓋地名也)盗求其槖中之載則與之¶
求其車馬則與之求其衣被則與之牛缺出而去盗¶
相謂曰此天下之顯人也今辱之如此此必愬我¶
萬乗之主(刼奪其財不以/禮以辱愬告也)萬乘之主必以國誅我我¶
必不生不若相與追而殺之以㓕其迹(迹縱/也)於是相¶
與趨之(趨/逐)行三十里及而殺之此以知故也(盗知牛/缺爲賢)¶
<pb:KR3j0009_SBCK_014-23a>¶
<pb:KR3j0009_SBCK_014-24a>¶
求之無得魚死焉此言禍福之相及也紂為不善於¶
啇而禍充天地(充猶/大)和調何益(和調善之者也紂不/能行之故曰何益也)¶
張毅好恭門閭帷(一作/帳)薄聚居衆無不趨(過之/必趨)輿𨽻¶
姻媾小童無不敬以定其身(定安/也)不終其夀内熱(一/作)¶
(幽通記曰張毅修襮/崩)而死(而内逼此之謂也)單豹好術離俗棄塵(一/作)¶
(棄世謂/不羣也)不食穀實不衣芮温(不食穀實行氣/道引也芮絮也)身處山¶
林巖堀以全其生不盡其年而虎食之(幽通記曰單/豹治𠂻不外)¶
(調此之/謂也)孔子行道而息馬逸食人之稼野人取其馬¶
子貢請徃説之畢辭野人不聽有鄙人始事孔子者¶
曰請徃説之因為野人曰子不耕於東海吾不耕於¶
<pb:KR3j0009_SBCK_014-24b>¶
西海也吾馬何得不食子之禾其野人大説相謂曰¶
說亦皆如此其辯也獨如嚮之人(獨猶熟也嚮之/人謂子貢也)解¶
馬而與之説如此其無方也而猶行(方/術)外物豈可必¶
哉君子之自行也敬人而不必見敬愛人而不必見¶
愛敬愛人者已也見敬愛者人也君子必在己者不¶
必在人者也必在已無不遇矣¶
吕氏春秋第十四卷終¶
<pb:KR3j0009_SBCK_014-25a>¶
