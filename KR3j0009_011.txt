# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.395230
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB03n0068-011呂氏春秋-卷第十一.
<pb:KR3j0009_SBCK_011-1a>¶
吕氏春秋第十一卷　髙氏訓解¶
　雲間　宋&KR0022;乂　徐益孫　張&KR0022;瑩　何玉畏校¶
　仲冬紀第十一¶
　　十一月紀¶
一曰仲冬之月日在斗(仲冬夏之十一月斗北方宿/呉之分野是月日躔此宿)¶
昏東壁中旦軫中(東壁北方宿衛之分野軫南方宿/楚之分野是月昏旦時皆中於南)¶
(説/方)其日壬癸其帝顓頊其神玄&KR0115;其蟲介其音羽(在)¶
(孟/冬)律中黃鐘(黄鐘陽律也竹管音與黃鐘和也陽氣/聚於下陰氣盛於上萬物黃萌聚於黄)¶
(泉之下故/曰黄鐘也)其數六其味醎其臭朽其祀行祭先腎冰¶
益壯地始坼(立冬後三十日大雪節故/冰益壯地始坼凍裂也)鶡鴠不鳴虎¶
<pb:KR3j0009_SBCK_011-1b>¶
始交(鶡鴠山鳥陽物也是月隂盛故不鳴也/虎乃陽中之陰也隂氣盛以類發也)天子居¶
玄堂太廟(太廟中/央室也)乗玄輅駕鐵驪載玄旂衣黑衣服¶
玄玉食黍與彘其噐宏以弇(説在/孟冬)命有司曰土事無¶
作無發蓋藏無起大衆以固而閉(有司於周禮為司/徒掌建邦之土地)¶
(主地圖與民人/之教故命之也)發蓋藏起大衆地氣且泄是謂發天¶
地之房(房所以/閉藏也)諸蟄則死民多疾疫又隨以喪(發泄/陰氣)¶
(故蟄伏者死民/疾以喪亡也)命之曰暢月(陰氣在上民人空閑無/所事作故命之曰暢月)¶
(閹/也)是月也命閹尹申宫令審門閭謹房室必重閉(宫)¶
(官尹正也於周禮為宫人掌王之六寢故命之申/宫令審門閭謹房室必重閉皆所以助陰氣也)省¶
婦事母得滛雖有貴戚近習無有不禁(滛則禁之尊/卑一者也)¶
<pb:KR3j0009_SBCK_011-2a>¶
乃命大酋&KR1045;稻必齊麴糵必時(大酋主酒官也酒醖/米麴使之化熟故謂)¶
(之酒於周禮為酒正掌酒之政令以式法度授酒財/辨五齊之名&KR1045;與稻必得其齊麴糵必得其時得其)¶
(時則酒/善也)湛饎必潔水泉必香(湛漬也饎/也香美也/炊必清潔水泉善則酒)¶
(美也湛讀瀋釡之瀋/饎讀熾火之熾也)陶氣必良火齊必得兼用六物¶
大酋監之無有差忒(陶噐瓦噐也六物&KR1045;稻麴糵水/火也大酋監之皆得其齊故無)¶
(有差/忒也)天子乃命有司祈祀四海大川名原淵澤井泉¶
(皆有功於人/故祈祀之也)是月也農有不收藏積聚者牛馬畜獸¶
有放佚者取之不詰(詰誅/也)山林藪澤(無水曰藪/有水曰澤)有能¶
取䟽食田獵禽獸者野虞教導之(草實曰䟽食野虞/掌山澤之官也故)¶
(教導/之也)其有侵奪者罪之不赦(必罰/之也)是月也日短至(冬/至)¶
<pb:KR3j0009_SBCK_011-2b>¶
(之日晝漏水上刻四十五夜水上刻/五十五故曰日短至牽牛一度也)陰陽爭諸生蕩¶
(陰氣在上㣲陽動升故曰爭/也諸蟄伏當生者皆動搖也)君子齋戒處必弇身欲¶
寧去聲色禁嗜慾安形性(弇深邃也寧靜也聲五聲/也色五色也屏去之崇寂)¶
(静也陰陽方爭嗜慾咸/禁絶之所以安形性也)事欲靜以待陰陽之所定(定/猶)¶
(成/也)芸始生荔挺出蚯蚓結麋角解水泉動(芸蒿菜名/也荔馬荔)¶
(挺生出也蚯蚓虫也結紆也麋角/解墮水泉湧動皆應㣲陽氣也)日短至則伐林木¶
取竹箭(是月也竹木調牣又斧斤入/山林之時也故伐取之也)是月也可以罷¶
官之無事者去噐之無用者塗闕庭門閭(闕門闕也/於周禮為)¶
(象魏門閭皆塗/塞使堅牢也)築囹圄此所以𦔳天地之閉藏也仲¶
冬行夏令則其國乃旱氣霧&KR0115;&KR0115;雷乃發聲(夏火炎/上故其)¶
<pb:KR3j0009_SBCK_011-3a>¶
(國旱也清濁相干氣霧𡨕𡨕/也夏氣發泄故雷動聲也)行秋令則天時雨汁&KR0438;¶
瓠不成國有大兵(秋金水之毋也冬節白露故雨汁/也金用事以干水故&KR0438;瓠不成有)¶
(大兵來/伐之也)行春令則蟲螟爲敗水泉減竭民多疾癘(春/木)¶
(氣木生虫故虫螟食敗穀心曰螟陽氣炕燥故/水泉減竭也水木相干氣不和故民多疾癘也)¶
　　至忠¶
二曰至忠逆於耳倒於心(倒亦/逆也)非賢主其孰能聴之¶
(聴受/也)故賢主之所説不肖主之所誅也(賢主説忠言/也不肖主反)¶
(之春秋傳曰忠爲令徳非其人則不可况/不令之尤者乎故被不肖主之所誅也)人主無不¶
惡暴刼者而日致之惡之何益(日致爲暴刼之政也/孟子曰惡濕而居下)¶
(故曰惡之/何益也)今有樹於此而欲其美也(美成/也)人時灌之¶
<pb:KR3j0009_SBCK_011-3b>¶
則惡之(惡其/灌以)而日伐其根則必無活樹矣夫惡聞忠¶
言乃自伐之精者也(精猶甚甚於自/伐其根者也)荆莊哀王獵於¶
雲夢(荆莊哀王考烈王之子在春秋/後雲夢楚澤也在南郡華容也)射隨兕中之申¶
公子培刼王而奪之(隨兕惡獸名也子培申邑宰也/楚僣稱王邑宰稱公也以殺隨)¶
(兕者之㓙故刼奪/王代王受殃也)王曰何其暴而不敬也命吏誅之¶
(下陵其上謂之暴/誅之誅子培也)左右大夫皆進諌曰子培賢者也¶
又為王百倍之臣此必有故願察之也(子培之賢百/倍於人必有)¶
(所為故也故曰/願王察之也)不出三月子培疾而死(爲代王殺隨/兕故死也)¶
荆興師戰於兩棠大勝晉(兩棠地名也荆剋/晉負故曰大勝)歸而賞¶
有功者申公子培之弟進請賞於軍旅曰臣兄之有¶
<pb:KR3j0009_SBCK_011-4a>¶
功也於車下(於王車下奪王隨兕所/以代王死之兄有是功)王曰何謂也對¶
曰臣之兄犯暴不敬之名觸死亡之罪於王之側其¶
愚心將以忠於君王之身而持千嵗之夀也(忠猶愛/也持猶)¶
(得也忠愛君上犯奪隨兕是代君王/受死亡之殃使君王得千嵗之夀也)臣之兄嘗讀故¶
記曰殺隨兕者不出三月(故記古書也比三月/必死故曰不出也)是以¶
臣之兄驚懼而爭之(驚懼王夀之不長故與/王爭隨兕而奪王也)故伏其¶
罪而死(罪殃/也)王令人發平府而視之於故記果有乃¶
厚賞之(平府府名也賞之/賞子培之弟也)申公子培其忠也可謂穆¶
行矣(穆美/也)穆行之意人知之不爲勸人不知不爲沮¶
(勸進沮/止也)行無髙乎此矣齊王疾痏(齊王湣王也宣王/之子痏病痏也)¶
<pb:KR3j0009_SBCK_011-4b>¶
使人之宋迎文摯文摯至視王之疾謂太子曰王之¶
疾必可已也(已猶/愈也)雖然王之疾已則必殺摯也太子¶
曰何故文摯對曰非怒王(怒讀如强/弩之弩)則疾不可治怒¶
王則摯必死太子頓首疆請曰茍已王之疾臣與臣¶
之母以死爭之於王王必幸臣與臣之母(幸哀/也)願先¶
生之勿患也文摯曰諾請以死為王(為治/也)與太子期¶
而將徃不當者三(三不如/期也)齊王固已怒矣文摯至不¶
解屨登&KR0451;履王衣問王之疾王怒而不與言(故不解/屨以履)¶
(王衣欲令王怒也王果/甚怒不與文摯言也)文摯因出辭以重怒王王叱¶
而起疾乃遂已(已除/愈也)王大怒不説將生烹文摯太子¶
<pb:KR3j0009_SBCK_011-5a>¶
與王后急爭之而不能得果以鼎生烹文摯㸑之三¶
日三夜顔色不變(變毁/也)文摯曰誠欲殺我則胡不覆¶
之以絶陰陽之氣王使覆之文摯乃死夫忠於治世¶
易忠於濁世難(賢君賞忠臣故曰易也/亂主殺之故曰難也)文摯非不知¶
活王之疾而身𫉬死也(𫉬得/也)為太子行難以成其義¶
也(為太子故行其所難也死/之以成太子孝敬之義也)¶
　　忠廉¶
三曰士議之不可辱者大之也(議平也平之不可得/汙辱者士之大者也)¶
大之則尊於富貴也利不足以虞其意矣(虞猶/回也)雖名¶
為諸侯實有萬乘不足以挺其心矣(挺猶/動也)誠辱則無¶
<pb:KR3j0009_SBCK_011-5b>¶
爲樂生(言誠可欲得辱則無用/生為故曰無爲樂生也)若此人也有勢則必¶
不自私矣處官則必不為汙矣將衆則必不撓北矣¶
(北走/也)忠臣亦然茍便於主利於國無敢辭違殺身出¶
生以徇之(出猶去去生必/死也徇猶衛也)國有士若此則可謂有人¶
矣若此人者固難得(言得/之難)其患雖得之有不智(其患/者當)¶
(其難也雖得踐其難踐其/難必死故曰有不智也)呉王欲殺王子慶忌而莫¶
之能殺(呉王闔廬光簒庶父僚而即其位慶忌者僚/之子也故欲殺之慶忌有力捷疾而人皆畏)¶
(之無能/殺之者)呉王患之要離曰臣能之呉王曰汝惡能乎¶
(惡安/也)吾嘗以六馬逐之江上矣而不能及射之矢左¶
右滿把而不能中今汝拔劒則不能舉臂上車則不¶
<pb:KR3j0009_SBCK_011-6a>¶
能登軾汝惡能要離曰士患不勇耳奚患而不能王¶
誠能𦔳臣請必能呉王曰諾明旦加要離罪焉摯執¶
妻子焚之而&KR0045;其灰(呉王偽加要離罪/燒其妻子&KR0045;其灰)要離走徃見¶
王子慶忌於衛王子慶忌喜曰呉王之無道也子之¶
所見也諸侯之所知也今子得免而去之亦善矣要¶
離與王子慶忌居有間謂王子慶忌曰呉之無道也¶
愈甚請與王子徃奪之國王子慶忌曰善乃與要離¶
俱涉於江(涉渡/也)中江拔劒以刺王子慶忌王子慶忌¶
捽之投之於江浮則又取而投之如此者三其卒曰¶
汝天下之國士也幸汝以成而名(幸活/而汝)要離得不死¶
<pb:KR3j0009_SBCK_011-6b>¶
歸於呉呉王大説請與分國要離曰不可臣請必死¶
呉王止之要離曰夫殺妻子焚之而&KR0045;其灰以便事¶
也臣以為不仁(便猶/成也)夫為故主殺新主臣以為不義¶
夫捽而浮乎江三入而出特王子慶忌為之賜而不¶
殺耳(特猶/直也)臣已爲辱矣夫不仁不義又且已辱不可¶
以生呉王不能止果伏劒而死(果終/也)要離可謂不為¶
賞動矣故臨大利而不易其義可謂廉矣廉故不以¶
貴富而忘其辱(不忘其妻子燒死之辱/以取呉國之貴富也)衛懿公有臣¶
曰弘演有所於使(懿公衛惠公之子赤/也演讀如胤子之胤)翟人攻衛其¶
民曰君之所予位祿者鶴也所貴富者宫人也君使¶
<pb:KR3j0009_SBCK_011-7a>¶
宫人與鶴戰余焉能戰(魯閔二年傳曰狄人伐衛衛/懿公好鶴鶴有乘軒者將戰)¶
(國人受甲者皆曰使鶴鶴有/祿位余焉能戰此之謂也)遂潰而去翟人至及懿¶
公於榮澤殺之盡食其肉獨捨其肝弘演至報使於¶
肝畢呼天而啼盡哀而止曰臣請爲襮因自殺先出¶
其腹實内懿公之肝(襮表也納公之肝於其腹/中故曰臣請爲襮者也)桓公¶
聞之曰衛之亡也以爲無道也今有臣若此不可不¶
存於是復立衛於楚丘弘演可謂忠矣殺身出生以¶
徇其君(出去也去生就/死以徇從其君)非徒徇其君也又令衛之宗¶
廟復立祭祀不絶可謂有功矣¶
　　當務¶
<pb:KR3j0009_SBCK_011-7b>¶
四曰辨而不當論信而不當理勇而不當義法而不¶
當務惑而乘驥也狂而操吳干將也大亂天下者必¶
此四者也(四者辨信勇法也惑而乘驥必失其道呉/干將利劒也狂而操之必殺害人故曰亂)¶
(天下者必/此四者也)所貴辨者為其由所論也所貴信者為其¶
遵所理也所貴勇者為其行義也所貴法者爲其當¶
務也跖之徒問於跖曰盗有道乎(跖大盗之人/徒其弟子)跖曰¶
奚啻其有道也夫妄意關内(關閉/也)中藏聖也(以外知/内此㡬)¶
(於聖/也)入先勇也出後義也知時智也分均仁也不通¶
此五者而能成大盗者天下無有(無有成/大盗者)備説非六¶
王五伯(備具也説道也非者譏阿其闕也六王謂堯/舜禹湯文武也五伯齊桓晉文宋襄楚莊秦)¶
<pb:KR3j0009_SBCK_011-8a>¶
(繆/也)以爲堯有不慈之名(不以天下與胤子丹朱而反/禪舜故曰有不慈之名也)¶
舜有不孝之行(詩云娶妻如之何必告父母堯妻舜/舜遂不告而娶故曰有不孝之行也)¶
禹有滛湎之意(禹甘旨酒而飲之/故曰有滛湎之意)湯武有放殺之事¶
(成湯放桀于南巢周武殺殷/紂於宣室故曰有放殺之事)五伯有暴亂之謀(五伯/爭國)¶
(骨肉相殺以大兼小/故曰有暴亂之謀)世皆譽之人皆諱之惑也(世稱/六王)¶
(之聖五伯之賢而人諱其放殺暴亂之謀論語曰愛/之欲其生惡之欲其死既欲其生又欲其死惑也此)¶
(之謂/也)故死而操金椎以葬曰下見六王五伯將糓其¶
頭矣辨若此不如無辨(穀音/擊也辨説六王五伯/之闕而欲見糓其頭辨如此)¶
(不若無/辨也)楚有直躬者其父竊羊而謁之上(謁告也上/君也語曰)¶
(菓公告孔子曰吾黨有直躬者/其父攘羊而子證之此之謂也)上執而將誅之直躬¶
<pb:KR3j0009_SBCK_011-8b>¶
者請代之將誅矣告吏曰父竊羊而謁之不亦信乎¶
父誅而代之不亦孝乎信且孝而誅之國將有不誅¶
者乎(言滛刑以逞誰能免之/故曰國將有不誅者乎)荆王聞之乃不誅也孔¶
子聞之曰異哉直躬之為信也一父而載取名焉故¶
直躬之信不若無信(父為子隠子為父隠直在其中/矣信而證父故曰不若無信也)¶
齊之好勇者其一人居東郭其一人居西郭卒然相¶
遇於塗曰姑相飲乎觴數行(觴爵/也)曰姑求肉乎一人¶
曰子肉也我肉也尚胡革求肉而爲(革更/也)於是具染¶
而已(染豉/醤也)因抽刀而相啖至死而止勇若此不若無¶
勇(傳曰酒以成禮弗繼以滛勇而/相噬無禮之甚故曰不若無勇)紂之同母三人其¶
<pb:KR3j0009_SBCK_011-9a>¶
長曰微子啓其次曰中衍其次曰受徳受徳乃紂也¶
甚少矣(少小/也)紂母之生㣲子啓與中衍也尚為妾已¶
而爲妻而生紂紂之父紂之母欲置微子啓以為太¶
子太史㨿法而爭之曰有妻之子而不可置妾之子¶
紂故爲後(置立/也)用法若此不若無法(太子所以繼世/樹徳化下也法)¶
(當以法紂爲滛虐以亂/天子故曰不若無法也)¶
　　長見¶
五曰智所以相過以其長見與短見也(長逺也/短近也)今之¶
於古也猶古之於後世也今之於後世亦猶今之於¶
古也故審知今則可知古知古則可知後(古昔也/後來也)古¶
<pb:KR3j0009_SBCK_011-9b>¶
今前後一也故聖人上知千歳下知千嵗也荆文王¶
曰莧譆數犯我以義違我以禮(文王武王之父也犯/我使從義也違我使)¶
(入禮/也)與處則不安曠之而不糓得焉(與之居不安之/也曠察之使我)¶
(從義入禮則不/糓得不危亡焉)不以吾身爵之後世有聖人將以非¶
不糓(非猶/罪也)於是爵之五大夫(爵莧譆為/五大夫也)申侯伯善持¶
養吾意吾所欲則先我為之(意志也先意承志傳/所謂從而不違也)與¶
處則安曠之而不糓喪焉(與處則安者臧武仲曰季/孫之愛我疾疹也孟孫之)¶
(惡我藥石也美疹不如惡/石也故曰而不糓喪焉也)不以吾身逺之後世有聖¶
人將以非不糓於是送而行之(魯僖七年傳曰初申/侯之出也有寵於楚)¶
(文王文王將死與之璧使行曰惟我知汝汝專利而/不厭予取予求不汝此瑖也後之人將求多於汝汝)¶
<pb:KR3j0009_SBCK_011-10a>¶
(必不免我死汝速行母適小/國將不汝容焉此之謂也)申侯伯如鄭阿鄭君之¶
心先爲其所欲(阿從/也)三年而知鄭國之政也(知猶/爲也)五¶
月而鄭人殺之是後世之聖人使文王為善於上世¶
也(上猶/前也)晉平公鑄爲大鐘使工聽之皆以爲調矣(平/公)¶
(悼公之子/調和也)師曠曰不調請更鑄之平公曰工皆爲調¶
矣師曠曰後世有知音者將知鐘之不調也臣竊爲¶
君耻之至於師涓而果知鐘之不調也是師曠欲善¶
調鐘以為後世之知音者也吕太公望封於齊(太公/望炎)¶
(帝之後四岳佐禹治水有功錫姓為姜氏曰有吕故/曰吕望遭紂之亂聞西伯善養老者遂奔于周釣於)¶
(渭濵文王岀田而見之曰吾望公之久矣乃載與俱/歸號爲太公望使爲太師文王薨佐武王伐紂成王)¶
<pb:KR3j0009_SBCK_011-10b>¶
(封之於齊故傳/曰齊大岳之胤)周公旦封於魯(周公旦文王之子武/王之弟也武王崩成)¶
(王㓜少代攝政七年致/太平成王封之於魯也)二君者甚相善也相謂曰何¶
以治國太公望曰尊賢上功周公旦曰親親上恩太¶
公望曰魯自此削矣(親親上恩恩多則威武不/行威武不行故削弱也)周公¶
旦曰魯雖削有齊者亦必非吕氏也其後齊日以大¶
至於霸二十四世而田成子有齊國(尊賢敬徳故能/霸也上功則臣)¶
(權重故能奪君國也田成子/桓殺簡公適二十四世也)魯公以削至於覲存(覲/裁)¶
(自魯公伯禽至頃公讐為楚/也)三十四世而亡(孝烈王所滅適三十四世也)呉起¶
治西河之外王錯譛之於魏武侯(吳起衛人為魏將/善用兵故能治西)¶
(河之外謂北邊也/武侯文侯之子)武侯使人召之呉起至於岸門(岸/門)¶
<pb:KR3j0009_SBCK_011-11a>¶
(邑/名)止車而望西河泣數行而下其僕謂呉起曰竊觀¶
公之意視釋天下若釋躧(釋/棄)今去西河而泣何也呉¶
起抿泣而應之曰子不識(識知/也)君知我而使我畢能¶
西河可以王(能力也盡力為之/可以致君於王也)今君聽讒人之議(讒/人)¶
(王錯/也)而不知我西河之爲秦取不久矣魏從此削矣¶
(秦將取之不復久也魏/失西河故從此削弱也)呉起果去魏入楚有間西河¶
畢入秦秦日益大(畢由/盡也)此呉起之所先見而泣也魏¶
公叔痤疾惠王徃問之(惠王武/侯之子)曰公叔之疾嗟疾甚¶
矣將柰社稷何公叔對曰臣之御庶子鞅願王以國¶
聽之也(御庶子爵也鞅衛之公孫也故曰公孫鞅或/曰衛鞅言其智計足以相社稷能使用而從)¶
<pb:KR3j0009_SBCK_011-11b>¶
(言不能用鞅者必殺之無令/也)爲不能聽勿使出境(他國得用之也故曰勿使出)¶
(出王視公叔/境)王不應出而謂左右曰豈不悲哉(疾而出也)以¶
公叔之賢而今謂寡人必以國聽鞅悖也夫公叔死¶
公叔鞅西遊秦秦孝公聽之秦果用疆魏果用弱非¶
公叔痤之悖也魏王則悖也夫悖者之患固以不悖¶
爲悖(悖者不自知為悖故/謂不悖者為悖)¶
吕氏春秋第十一卷終¶
