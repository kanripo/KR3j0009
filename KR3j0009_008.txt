# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.264021
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB03n0068-008呂氏春秋-卷第八.
<pb:KR3j0009_SBCK_008-1a>¶
(而來秋分而去歸蟄所也傳曰玄鳥氏司分者也寒/氣將至羣鳥養進其毛羽御寒也故曰羣鳥養羞)¶
天子居總章太廟(總章西向堂太/廟中央室也)乗戎路駕白駱載¶
白旂衣白衣服白玉食麻與犬其噐廉以深(&KR0003;在/孟秋)是¶
月也養衰老授几杖行麋粥飲食(隂氣發老年衰故/共養之授其几杖)¶
(賦行飲食麋粥之惺今之八月比户賜高年鳩杖粉/粢是也周禮大羅氏掌獻鳩杖以養老又伊𦒿氏掌)¶
(其老人/之杖)乃命司服具飭衣裳文繡有常制有小大度¶
有短長衣服有量必循其故冠帶有常(司服主衣服/之官將飭正)¶
(服故命之也上曰衣下曰裳青與赤五色備謂之繡/周禮司服掌王之吉服祀昊天上帝則大衮而冕祀)¶
(五帝亦如之享先王則衮冕享先公饗射則鷩冕祀/四望山川則毳冕祭社五岳則絺冕羣小祀則玄冕)¶
(凡兵事弁服視朝則皮弁服皮者鹿皮冠/服者素幘也故曰小大短長冠帶有常也)命有司申¶
<pb:KR3j0009_SBCK_008-1b>¶
嚴百刑斬殺必當(有司理官刑非一故言百軍刑/斬獄刑殺皆重其事故曰必當)無¶
或枉撓枉撓不當反受其殃(凌弱為枉違疆/為撓反還殃咎)是月也¶
乃命宰祝廵行犧牲視全具案芻豢(宰於周禮為充/人掌養祭祀之)¶
(犧牲繋于牢芻之三月也祝太祝以騂牷事神祈福/祥也廵行犧牲視其全具者恐其毁傷案其芻豢之)¶
(薄厚牛羊曰/芻犬豕曰豢)瞻肥瘠察物色(物毛/也)必比類量小大視¶
長短皆中度五者備當上帝其　享天子乃儺禦¶
佐疾以通秋氣(儺逐疫除不祥也語曰鄉人儺朝服/立於阼階禦止也佐疾謂療也儺以)¶
(止之也以通達/秋氣使不壅閉)以犬嘗麻先祭寢廟(犬金畜也麻/始熟故嘗之)是¶
月也可以築城郭建都邑(國有先君宗廟/曰都無曰邑)穿竇窌修¶
囷倉(穿水通竇不欲地泥濕也穿窌所以盛穀也修/治囷倉仲秋大内穀當入也圓曰囷方曰倉)¶
<pb:KR3j0009_SBCK_008-2a>¶
乃命有司趣民收歛務蓄菜多積聚(有司於周禮為/埸人埸協入也)¶
(蓄菜乾苴之屬也詩云/亦有㫖蓄以御冬也)乃勸種麥無或失時行罪無¶
疑(罪罰/也)是月也日夜分雷乃始收聲蟄蟲俯户(是月/秋分)¶
(分等也晝漏五十刻夜漏五十刻故曰日夜分也雷/乃始收藏其聲不震也將蟄之蟲俯近其所蟄之户)¶
殺氣浸盛陽氣日衰水始涸(殺氣隂/氣涸竭)日夜分則一度¶
量(一同也度尺/丈量釜鐘也)平權衡正鈞石齊升角(㩲秤衡也三/十斤為鈞百)¶
(二十斤為石升/角皆量器也)是月也易關市來商旅入貨賄以便¶
民事(易𨵿市不征稅也故商旅來市賤鬻貴曰商旅/者行商也貨賄財賂也以所有易所無民得其)¶
(求故曰以/便民事)四方來雜逺鄉皆至(雜㑹也關市不/征故逺鄉皆至)則財¶
物不匱上無乏用百事乃遂(上無乏用所求得也事/非一故百事遂成也)¶
<pb:KR3j0009_SBCK_008-2b>¶
凡舉事無逆天數(天數/天道)必順其時(其時/天時)乃因其類(因/順)¶
(其事類/不干逆)行之是令白露降三旬(行之是令行是之令/也故白露降三旬成)¶
(萬物/也)仲秋行春令則秋雨不降草木生榮國乃有大¶
恐(天陽亢燥而行温仁之令故雨不降尚生育故草/木榮華李梅之屬冬實也金木相干有兵象故曰)¶
(民有大/惶恐也)行夏令則其國旱蟄蟲不藏五穀復生(夏氣/盛陽)¶
(故炎旱使蟄伏之蟲不潜藏五穀復/萌生也於洪範五行為恒燠之徴)行冬令則風災¶
數起收雷先行草木早死(冬寒嚴猛故風災數發收/藏之雷先動行未當行故)¶
(日先/也)¶
　　論威¶
二曰義也者萬事之紀也君臣上下親踈之所由起¶
<pb:KR3j0009_SBCK_008-3a>¶
也(上長/下㓜)治亂安危過勝之所在也(得紀則治而安失/紀則亂而危也過)¶
(猶取也勝/有所勝也)過勝之勿求於他必反於己人情欲生而¶
惡死(欲貪/也)欲榮而惡辱死生榮辱之道一則三軍之¶
士可使一心矣(一於/紀)凡軍欲其衆也(衆多也以多擊/寡雖拙者猶以)¶
(克勝故/欲其衆)心欲其一也三軍一心則令可使無敵矣令¶
能無敵者其兵之於天下也亦無敵矣古之至兵民¶
之重令也(至兵至徳君之兵也令/無不化故謂之至重也)重乎天下貴乎天¶
子其藏於民心捷於肌膚也深痛執固(捷養/也)不可搖¶
蕩(蕩動/也)物莫之能動(動移/也)若此則敵胡足勝矣(如此/者勝)¶
(敵不足以為武故言/胡足勝矣小之也)故曰其令疆者其敵弱其令信¶
<pb:KR3j0009_SBCK_008-3b>¶
者其敵詘(令彊者不可犯也令信者賞不僣刑/不濫也故能使其敵弱而屈服也)先勝¶
之於此則必勝之於彼矣(此近謂廟堂/彼逺謂原野)凡兵天下之¶
凶噐也勇天下之凶徳也(兵者戰鬪有負敗勇者凌/傲有死亡故皆謂之凶徳)¶
舉凶噐行凶徳猶不得已也(已止/也)舉凶噐必殺殺所¶
以生之也(殺無道所以生有道也司馬/法曰有故殺人雖殺人可也)行凶徳必威¶
威所以懾之也(威畏也懾懼也以威畏/敵人使之畏懼已也)敵懾民生此¶
義兵之所以隆也(隆盛/也)故古之至兵才民未合(合/交)而¶
威已諭矣(諭猶/行)敵已服矣(服/降)豈必用枹皷干戈哉(鼔/以)¶
(進士干楯/也戈㦸也)故善諭威者於其未發也於其未通也窅¶
窅乎㝠㝠莫知其情(窅音/窈)此之謂至威之誠(誠實/也)凡¶
<pb:KR3j0009_SBCK_008-4a>¶
兵欲急疾捷先欲急疾捷先之道在於知緩徐遲後¶
而急疾捷先之分也急疾捷先此所以决義兵之勝¶
也而不可久處知其不可久處則知所兎起鳬舉死¶
殙之地矣(起走舉飛也兎走鳬趍喻急/疾也殙音悶謂絶氣之悶)雖有江河之¶
險則凌之(凌越/也)雖有大山之塞則陷之(陷壞/也)并氣專¶
精心無有慮(無有由/豫之慮)目無有視耳無有聞一諸武而¶
已矣冉叔誓必死於田侯而齊國皆懼(冉叔儀工田/侯齊君也)¶
豫讓必死於襄子而趙氏皆恐(豫讓晉畢陽之孫因/族以為氏讓欲報讐)¶
(殺趙襄子故/趙氏恐也)成荆致死於韓主而周人皆畏(畏其/義)又¶
况乎萬乘之國而有所誠必乎則何敵之有矣(言無/有敢)¶
<pb:KR3j0009_SBCK_008-4b>¶
(敵/者)刀未接而欲己得矣(己得欲/殺也)敵人之悼懼憚恐單¶
蕩精神盡矣咸若狂魄(咸皆魄飛/蕩若狂人)形性相離(離違/也)行¶
不知所之走不知所往雖有險阻要塞銛兵利械心¶
無敢據意無敢處此夏桀之所以死於南巢也今以¶
木擊木則拌(拌析/也)以水投水則散以冰投冰則沈以¶
𡍼投塗則陷此疾徐先後之勢也夫兵有大要知謀¶
物之不謀之不禁也則得之矣專諸是也(專諸吴之/勇人為闔)¶
(廬刺吴/王僚也)獨手舉劒至而已矣吳王壹成(專諸一舉而/成闔廬為王)¶
(故曰吳王一成成謂/專諸能成吳王也)又况乎義兵多者數萬少者數¶
千密其躅路開敵之塗則士豈特與專諸議哉¶
<pb:KR3j0009_SBCK_008-5a>¶
　　簡選¶
三曰世有言曰驅市人而戰之可以勝人之厚祿教¶
卒(厚祿大將也/教卒習戰也)老弱罷民可以勝人之精士練材(練/材)¶
(拳勇有/力之材)離散係系可以勝人之行陣整齊(行陣五列/也整齊周)¶
(旋進/退也)鋤耰白挺可以勝人之長銚利兵(耰稚挺杖也/長銚長矛也)¶
(銚讀曰葦/苕之苕)此不通乎兵者之論(通達/也)今有利劒於此¶
以刺則不中以擊則不及與惡劒無擇(擇/别)為是鬪因¶
用惡劒則不可(言不可/用也)簡選精良兵械銛利發之則¶
不時縱之則不當與惡卒無擇(惡卒/怯卒)為是戰因用惡¶
卒則不可王子慶忌陳年猶欲劒之利也(慶忌吴王/僚之子也)¶
<pb:KR3j0009_SBCK_008-5b>¶
(陳年齊人皆/勇捷有力也)簡選精良兵械銛利令能將將之(能將/上將)¶
古者有以王者有以霸者矣湯武齊桓晉文吳闔廬¶
是矣(湯殷壬癸之子天乙也武周文王之子發也齊/桓僖公之子小白也晉文獻公之子重耳也吳)¶
(闔廬夷昧/之子光也)殷湯良車七十乘必死六千人以戊子戰¶
於郕遂禽移大犧(桀多力能推大犧因/以爲號而禽克之)登自鳴條乃¶
入巢門遂有夏(殷湯遂有/夏之天下)桀既奔走於是行大仁慈¶
以恤黔首反桀之事(桀爲殘賊湯爲仁/惠故曰反桀之事)遂其賢良順¶
民所喜逺近歸之故王天下(殷之王古/之帝也)武王虎賁三¶
千人簡車三百乘以要甲子之事於牧野而紂爲禽¶
(要成也甲子之/日獲紂於牧野)顯賢者之位進殷之遺老而問民之¶
<pb:KR3j0009_SBCK_008-6a>¶
所欲行賞及禽獸行罰不辟天子(謂殺/紂也)親殷如周視¶
人如己天下美其徳萬民說其義故立為天子(武王/為天)¶
(所/子)齊桓公良車三百乘教卒萬人以為兵首(首始/也)横¶
行海内天下莫之能禁(禁止/也)南至石梁(石梁在/彭城也)西至¶
酆郭(酆郭在長/安西南)北至令支(令支在/遼西)中山亡邢狄人滅¶
衛(中山狄國也一名鮮虞在今盧奴西中山伐邢而/亡之邢國今在趙襄國也狄殺衛懿公於榮澤故)¶
(曰滅/也)桓公更立邢于夷儀更立衛于楚丘晉文公造¶
五兩之士五乘(兩技也五技之人兵/車五乘七十五人也)銳卒千人先以¶
接敵(在車曰士/步曰卒)諸侯莫之能難反鄭之埤東衛之畒¶
(反覆覆鄭城埤而取之使衛/耕者皆東畆以逐晉亡也)尊天子於衡雍(文公率/諸侯朝)¶
<pb:KR3j0009_SBCK_008-6b>¶
(天子於衡雍衡雍/踐土今之河陽)吳闔廬選多力者五百人利趾者¶
三千人以為前陣(趾足也/陣列也)與荆戰五戰五勝遂有郢¶
(郢楚/都)東征至于庳廬(國名/也)西伐至於巴蜀北迫齊晉¶
令行中國(中國/諸華)故凢兵勢險阻欲其便也兵甲器械¶
欲其利也選練角材欲其精也(角猶量也/精猶銳利)綂率士民¶
欲其教也(教習/也)此四者義兵之助也時變之應也不¶
可為而不足專恃(專獨/也)此勝之一策也(䇿謀/術)¶
　　决勝¶
四曰夫兵有本幹必義必智必勇義則敵孤獨(孤獨/無助)¶
敵孤獨則上下虚(一作/乘)民解落(解/散)孤獨則父兄怨賢¶
<pb:KR3j0009_SBCK_008-7a>¶
<pb:KR3j0009_SBCK_008-8a>¶
與奪民氣以能闘衆與不能闘衆軍雖大卒雖多無¶
益於勝(多而不能以克/故曰無益於勝)軍大卒多而不能闘衆不若¶
其寡也夫衆之為福也大其為禍也亦大譬之若漁¶
深淵其得魚也大其為害也亦大(為霣溺則/死故害大)善用兵¶
者諸邊之内莫不與闘雖厮輿白徒方數百里皆來¶
㑹戰勢使之然也(厮役輿衆/白衣之徒)幸也者審於戰期而有¶
以羈誘之也(羈牽/誘導)凡兵貴其因也因也者因敵之險¶
以為已固因敵之謀以為已事能審因而加勝則不¶
可窮矣(窮/極)勝不可窮之謂神神則能不可勝也(能勝/不能)¶
(所以勝故/曰不可勝)夫兵貴不可勝不可勝在已可勝在彼聖¶
<pb:KR3j0009_SBCK_008-8b>¶
人必在己者不必在彼者故執不可勝之術以遇不¶
勝之敵若此則兵無失矣凡兵之勝敵之失也勝失¶
之兵必隠必微必積必搏隠則勝闡矣(闡布/也)微則勝¶
顯矣積則勝散矣搏則勝離矣諸搏攫柢噬之獸其¶
用齒角爪牙也必託於卑微隠蔽此所以成勝(若孤/之搏)¶
(雉俯伏弭毛以喜說之雉見而信之不驚憚逺/飛故得禽之軍賊亦皆如此故曰所以成勝)¶
　　愛士(一作/慎窮)¶
五曰衣人以其寒也食人以其饑也饑寒人之大害¶
也救之義也(大仁/義也)人之困窮甚如饑寒故賢主必憐¶
人之困也必哀人之窮也如此則名號顯矣國士得¶
<pb:KR3j0009_SBCK_008-9a>¶
矣(得國/士也)昔者秦繆公乘馬而車為敗右服失而埜人¶
取之(四馬車兩馬在中為服詩曰兩服上襄是/也兩馬在邊為驂詩曰兩驂如舞是也)見埜¶
人方將食之於岐山之陽繆公歎曰食駿馬之肉而¶
不還飲酒余恐其傷女也於是徧飲而去處一年為¶
韓原之戰(處一年飲食肉人酒之明年也/伐晉惠公戰於晉地之韓原)晉人已環¶
繆公之車矣晉梁由靡已扣繆公之左驂矣(環圍/扣持)晉¶
惠公之右路石奮投而擊繆公之甲中之者已六札¶
矣(甲鎧也陷/之六札)埜人之嘗食馬肉於岐山之陽者三百¶
有餘人畢力為繆公疾闘於車下(畢盡/疾急)遂大克晉反¶
獲惠公以歸(克勝也勝晉執/惠公歸於秦)此詩之所謂曰君君子¶
<pb:KR3j0009_SBCK_008-9b>¶
則正以行其徳(為君子作君正法/以行徳無徳不報)君賤人則寛以盡¶
其力者也(此逸詩也為賤人作君寛饒之/以盡其力故繆公戰以勝晉)人主其胡¶
(胡何/也)可以無務行徳人愛人乎愛人則民親其上民¶
親其上則皆樂為其君死矣(食馬肉人為繆公死戰/不愛其死以獲惠公是)¶
(陽城姓/也)趙簡子有兩白騾而甚愛之陽城胥渠處(胥渠名)¶
(處猶/病也)廣門之官夜欵門而謁曰主君之臣胥渠有疾¶
(廣門邑名也官小臣也欵扣也趙/簡子晉大夫也大夫稱上者也)醫教之曰得白騾¶
之肝病則止(止愈/也)不得則死謁者入通董安于御於¶
側愠曰譆胥渠也期吾君騾請即刑焉(安于簡子家/臣愠怒即就)¶
(也謂就胥渠/而刑之也)簡子曰夫殺人以活畜不亦不仁乎殺¶
<pb:KR3j0009_SBCK_008-10a>¶
畜以活人不亦仁乎於是召庖人殺白騾取肝以與¶
陽城胥渠處無幾何趙興兵而攻翟廣門之官左七¶
百人右七百人皆先登而獲甲首(獲衣甲/者之首)人主其胡¶
可以不好士凡敵人之來也以求利也今來而得死¶
(是不得/利而進)且以走為利敵皆以走為利(且將也傳曰見/可而進知難而)¶
(退武之善經也/故以走為利)則刃無與接(接交/戰也)故敵得生於我則¶
我得死於敵(敵克故得生也/已負故為死也)夫得生於敵與敵得生¶
於我豈可不察哉(得勝則生負則敗/故不可不察而知)此兵之精者也¶
存亡死生决於知此而已矣(言能用兵勝負死生之/本所由克敗故曰此兵)¶
(之精/妙矣)¶
<pb:KR3j0009_SBCK_008-10b>¶
¶
吕氏春秋第八卷終¶
