# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.679141
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB03n0068-017呂氏春秋-卷第十七.
<pb:KR3j0009_SBCK_017-1a>¶
吕氏春秋第十七卷　高氏訓解¶
　雲間　宋&KR0022;乂　范廷啓　徐益孫　張&KR0022;瑩校¶
　審分覽第五¶
　　審分¶
一曰凡人主必審分然後治可以至(主謂君也分謂/仁義禮律殺生)¶
(與奪之分也至/者至於治也)姦偽邪辟之塗可以息(息滅/也)惡氣苛¶
疾無自至(自從也君徳合則祥瑞/應故苛疾無從來至也)夫治身與治國一¶
理之術也(身治則國治故/曰一理之術也)今以衆地者公作則遲有¶
所匿其力也(作為也遲徐也遲/用其力而不勤也)分地則速無所匿遲¶
也(分地獨也速疾也獲稼穡則入已分而/有之各自欲得疾成無藏匿無舒遲也)主亦有地¶
<pb:KR3j0009_SBCK_017-1b>¶
臣主同地則臣有所匿其邪矣(邪私也不欲君/知故蔽之也)主無¶
所避其累矣(累猶負也謂主不以正臨之令臣/自欲容私故君無所避其負也)凡爲¶
善難任善易奚以知之人與驥俱走則人不勝驥矣¶
居於車上而任驥則驥不勝人矣人主好治人官(一/作)¶
(言君好爲人臣之官事是/臣)之事則是與驥俱走也(謂與驥俱走無以勝之也)¶
必多所不及矣(言力不贍也好自治人/臣之所官事亦如之)夫人主亦有¶
居車無去車(去猶釋也去/讀去就之去)則衆善皆盡力竭能矣謟¶
䛕詖賊巧佞之人無所竄其姦矣(竄猶/容也)堅窮亷直(堅/剛)¶
(畢/也)忠敦之士畢競勸騁騖矣(盡)人主之車所以乗物¶
也察乗物之理則四極可有(察明也有/之易也)不知乗物而¶
<pb:KR3j0009_SBCK_017-2a>¶
# SB1_0423-004.png
# page missing
<pb:KR3j0009_SBCK_017-3a>¶
(故曰不可不審愈益也不審之而欲治/猶惡濕而君下也故曰惡壅而愈塞也)壅塞之任不¶
在臣下在於人主(君明則臣忠臣忠則政/無壅塞故曰在於人主)堯舜之臣¶
不獨義湯禹之臣不獨忠得其數也(御之得/其術)桀紂之¶
臣不獨鄙幽厲之臣不獨辟失其理也(厲王周宣王/之父幽王周)¶
(宣王之子言先幽厲偶文耳殺戮不/辜曰厲壅過不達曰幽皆惡謚也)今有人於此求¶
牛則名馬求馬則名牛所求必不得矣(失其名故/不得也)而¶
因用威怒有司必誹怨矣牛馬必擾亂矣百官衆有¶
司也萬物(一作/&KR0022;)羣牛馬也不正其名不分其職而數¶
用刑罰亂莫大焉夫説以智通而實以過(一作/遇)悗(以/用)¶
譽以髙賢而充以卑下(充/實)賛以潔白而隨以汙徳(以/汙)¶
<pb:KR3j0009_SBCK_017-3b>¶
(穢之徳隨潔白之蹤里諺所謂/牛頭而賣馬脯此理之謂也)任以公法而處以貪¶
枉(與上賣馬/脯義同)用以勇敢而堙以罷怯(將行罷怯以充/勇敢之用故芎)¶
(窮之似藁本蛇床之類薇蕪碧盧之亂美玉非猗頓/不能别也闇主之於名實亦不能知也是以趙髙壅)¶
(蔽二世以鹿為/馬此之類也)此五者皆以牛為馬以馬為牛名不¶
正也故名不正則人主憂勞勤苦而官職煩亂悖逆¶
矣國之亡也名之傷也從此生矣白之顧益黒(顧/反)求¶
之愈不得者其此義耶(此牛名馬/之類也)故至治之務在於¶
正名名正則人主不憂勞矣不憂勞則不傷其耳目¶
之主(主猶/性也)問而不詔(詔教也好問而行之/不自專獨為教詔)知而不為¶
(雖知與之不與/為名其功也)和而不矜(和則成矣/不自矜伐)成而不處(處居/也老)¶
<pb:KR3j0009_SBCK_017-4a>¶
(子曰功成而弗/居此之謂也)止者不行行者不止因形而任之不¶
制於物無肯為使(止者不行謂土也行者不止謂水/也因形而任之不令土行不令水)¶
(止也不制物者不為物所制物不能制之也若/此人者王公不能屈何肯為人之使令者乎)清静¶
以公(公/正)神通乎六合徳耀乎海外(六合四方上下也/海外四海之外)¶
意觀乎無窮譽流乎無止(流/行)此之謂定性於大湫(性/命)¶
(也大湫/猶大竇)命之曰無有(無有無形也道無/形無形言得道也)故得道忘人¶
乃大得人也夫非其道也(得道澹然得無所思慮故/忘人也而人慕之此乃所)¶
(以大得人也夫非道也亦在其人也不/能使人人得之也故曰夫非其道也)知徳忘知乃¶
大得知也夫其非徳也(自知有德忘人知之而人仰/之此乃所以大得知也夫其)¶
(非徳也亦在其人也不能人/人知之也故曰夫其非徳)至知不㡬静乃明㡬也¶
<pb:KR3j0009_SBCK_017-4b>¶
夫其不明也(㡬近也至有徳雖萬里人猶知之故曰/不㡬也静安也安處其徳乃所以使人)¶
(明之也望逺若近故曰静乃明㡬也夫其不明也亦/在其人也明不能使人人見之故曰夫其不明也)¶
大明不小事假乃理事也夫其不假(大明者垂拱無/為而化流行不)¶
(治小事也假攝若周公魯隠勤理成致之也夫其不/假也亦在其人也久假不歸惡乃知非故曰夫其不)¶
(假/也)莫人不能全乃備能也夫其不全也(假攝者務濟/國事事濟歸)¶
(之故曰莫人不能全乃備能也夫其不全也亦在其/人也周公有流言之謗魯隱有鐘巫之難故曰夫其)¶
(不全也推其本情但管蔡傾邪不達聖人之旨/也其大乎子翬有欲太宰之志於是生之也)是故¶
於全乎去能於假乎去事於知乎去㡬所知者妙矣¶
(妙微/也)若此則能順其天意氣得㳺乎寂寞之宇矣形¶
性得安乎自然之所矣全乎萬物而不宰(宰/主)澤被天¶
<pb:KR3j0009_SBCK_017-5a>¶
下而莫知其所自姓(自姓/始首)雖不備五者其好之者是¶
也(人於此五者雖不能備/有但能好慕則㡬矣)¶
　　君守¶
二曰得道者必静静者無知知乃無知可以言君道¶
也故曰中欲不出謂之扄外欲不入謂之閉既扄而¶
又閉天之用密有准不以平有繩不以正(准法/正直)天之¶
大静既静而又寧可以為天下正(寧安/正主)身以盛心心¶
以盛智智乎深藏而實莫得窺乎(窺/見)鴻範曰惟天陰¶
隲下民陰之者所以發之也(陰陽升陟也言天覆生/下民王者助天舉發明)¶
(之以仁/義也)故曰不出於戸而知天下不窺於牖而知天¶
<pb:KR3j0009_SBCK_017-5b>¶
道(因人之知/以知之)其出彌逺者其知彌少(不知人而恃以/明不能察偏逺)¶
(故彌/少也)故愽聞之人疆識之士闕矣(闕/短)事耳目深思慮¶
之務敗矣(敗/傷)堅白之察無厚之辯外矣(列棄所/以為也)不出¶
者所以出之也不為者所以為之也(不出戸庭而知/天下與出無異)¶
(故曰所以出之不為而有所/成與為無異故曰所以為之)此之謂以陽召陽以陰¶
召陰(召/致)東海之極水至而反(反/還)夏熱之下化而為寒¶
(寒暑/更也)故曰天無形而萬物以成(天無所制/而物自成)至精無象¶
而萬物以化(説與昊/天同)大聖無事而千官盡能(官得其/人人任)¶
(其職故/盡能也)此乃謂不教之教無言之詔故有以知君之¶
狂也以其言之當也(君狂言臣不敢諌之而自以其/言為當也是以知其言之狂)¶
<pb:KR3j0009_SBCK_017-6a>¶
有以知君之惑也以其言之得也(狂言而自得所/以知其惑也)君¶
也者以無當為當以無得為得者也當與得不在於¶
君而在於臣(待臣/匡正)故善為君者無識其次無事有識¶
則有不備矣(物不可&KR0662;識備識/其物則為不備也)有事則有不恢矣(恢/亦)¶
(備/也)不備不恢此官之所以疑而邪之所從來也今之¶
為車者數官然後成(輪輿轅軸各自有材/故曰數官然後成)夫國豈特¶
為車哉(特/但)衆智衆能之所持也不可以一物一方安¶
車也(方道/也)夫一能應萬無方而出之務者(一者/道也)唯有¶
道者能之魯鄙人遺宋元王閉(鄙人小人也閉/結不解者也)元王¶
號令於國有巧者皆來解閉人莫之能解兒説之弟¶
<pb:KR3j0009_SBCK_017-6b>¶
子請徃解之乃能解其一不能解其一且曰非可解¶
而我不能解也固不可解也問之魯鄙人鄙人曰然¶
固不可解也我為之而知其不可解也今不為而知¶
其不可解也是巧於我故如兒説之弟子者以不解¶
解之也(言此不可以/解也乃能解)鄭大師文終日皷瑟而興再拜¶
其瑟前曰我效於子效於不窮也故若大師文者以¶
其獸者光之所以中之也(徼射其獸走與/矢㑹故中之也)故思慮自¶
心傷也(思慮勞精神而亂/於心故自傷也)智差自亡也(差過也用智/過差極其情)¶
(欲以自/消亡也)奮能自殃(奮彊也夏桀彊其能以/肆無道自取破滅之殃)其有處自¶
狂也故至神逍遙倐忽而不見其容至聖變習移俗¶
<pb:KR3j0009_SBCK_017-7a>¶
而莫知其所從離世别羣而無不同(同/和)君民孤寡而¶
不可障壅(孤寡人君之謙稱也能自/卑謙名譽者不可防障)此則姦邪之情¶
得(得猶/知也)而險陂讒慝諂䛕巧佞之人無由入(無從自/入而見)¶
(用/也)凡姦邪險陂之人必有因也何因哉因主之為(因/猶)¶
(順/也)人主好以已為(已所好情所/欲則為也)則守職者舍職而阿¶
主之為矣(阿/從)阿主之為有過則主無以責之則人主¶
日侵而人臣日得(得其阿主/之志也)是宜動者静宜静者動¶
也尊之為卑卑之為尊從此生矣此國之所以衰而¶
敵之所以攻之者也奚仲作車(奚仲黄帝之後任姓/也傳曰為夏車正封)¶
(于/薛)蒼頡作書(蒼頡生而知書寫/倣鳥跡以造文章)后稷作稼(后君稷官/也烈山氏)¶
<pb:KR3j0009_SBCK_017-7b>¶
(子曰柱能植百/榖蔬菜以為稷)皋陶作刑(虞書曰皋陶蠻夷猾夏寇/賊姦宄女作士師五刑有)¶
(昆吾顓頊之後吴囘黎之孫陸終之子/服)昆吾作陶(已姓也為夏伯制作陶冶埏埴為噐)¶
夏鮌作城(鮌禹父也/築作城郭)此六人者所作當矣(當合也/合其宜)然¶
而非主(一作/至)道者故曰作者憂因者乎惟彼君道得¶
命之情故任天下而不疆此之謂全人(全人全徳之/人無𧇊闕也)¶
　　任數¶
三曰凡官者以治為任以亂為罪今亂而無責則亂¶
愈長矣人主以好暴(一作/為)示能(以能暴/示衆)以好唱自奮¶
(奮/疆)人臣以不争持位(孝經云臣不可以不争於/君此不争持位非忠臣也)以聴¶
從取容(阿意曲從/以自容)是君代有司為有司也(有司大臣/也大臣匡)¶
<pb:KR3j0009_SBCK_017-8a>¶
(君進思盡忠退思補過此聴從取容無有/正君者君當自正耳是為代有司為有司)是臣得後¶
隨以進其業(後隨隨後也其業/不争取容定業也)君臣不定(君不君臣/不臣故不)¶
(定/也)耳雖聞不可以聴(不可以/聴五音)目雖見不可以視(不可/以視)¶
(五/色)心雖知不可以舉(不可/舉取)勢使之也(言其人不忠不/正茍取容説志)¶
(意傾邪故曰/勢使之也)凡耳之聞也藉於静(藉假也静無聲乃/有所聞故藉於静)¶
目之見也藉於昭(昭明也非明目無所/見故藉明以見物)心之知也藉¶
於理(去物斷義非理不決/故藉於理以決物)君臣易操則上之三官者¶
廢矣(三官耳目心不/得其正故曰廢)亡國之主其耳非不可以聞也¶
其目非不可以見也其心非不可以知也君臣擾亂¶
上下不分别雖聞曷聞雖見曷見雖知曷知(雖知就/利避害)¶
<pb:KR3j0009_SBCK_017-8b>¶
(不知仁義與就利避害之本也去其本而求/之於末故曰雖知曷知其聞見之義亦然)馳騁而¶
因耳矣此愚者之所不至也(馳騁田獵也田獵禽獸/亡國之主所樂及修其)¶
(本者弗為也故曰/愚者之所不至也)不至則不知不知則不信(言不知/其君不)¶
(信備仁義無欲為可/以致治安國之本)無骨者不可令知氷(亡國之主/不知去貪)¶
(暴施仁惠若無骨之蟲春生/秋死不知冬寒之有氷雪)有土之君能察此言也¶
則災無由至矣且夫耳目智巧固不足恃惟修其數¶
行其理為可(理/道)韓昭釐侯視所以祠廟之牲其豕小¶
(昭釐諡也晉宣子起之後也起生貞子居平陽生康/子與趙襄子共滅智伯而分其地生武子都宜陽生)¶
(景侯處徙陽翟/釐侯景侯子也)昭釐侯令官更之(以豕小使官/更易大者)官以¶
是豕來也昭釐侯曰是非嚮者之豕邪官無以對命¶
<pb:KR3j0009_SBCK_017-9a>¶
吏罪之從者曰君王何以知之君曰吾以其耳也(言/識)¶
(其/耳)申不害聞之(申不害鄭之京/人昭釐侯之相)曰何以知其聾以其¶
耳之聴也何以知其盲以其目之明也何以知其狂¶
以其言之當也故曰去聴無以聞則聰去視無以見¶
則明去智無以知則公去三者不任則治三者任則¶
亂(任用/也)以此言耳目心智之不足恃也耳目心智其¶
所以知識甚闕(闕/短)其所以聞見甚淺以淺闕博居天¶
下安殊俗治萬民其説固不行(博曠/固必)十里之間而耳¶
不能聞帷牆之外而目不能見三畆之宫而心不能¶
知其以東至開梧(東極/之國)南撫多&KR3147;(南極/之國)西服夀靡(西/極)¶
<pb:KR3j0009_SBCK_017-9b>¶
(之國靡/亦作麻)北懷儋耳(北極/之國)若之何哉故君人者不可不¶
察此言也治亂安危存亡其道固無二也故至智棄¶
智至仁忘仁至德不德無言無思静以待時時至而¶
應心暇者勝凡應之理清浄公素而正始卒焉此治¶
紀(一作/治亂)無唱有和無先有隨古之王者其所爲少其¶
所因多因者君術也爲者臣道也爲則擾矣因則靜¶
矣因冬為寒因夏為暑君奚事哉故曰君道無知無¶
為而賢於有知有為則得之矣(賢愈/得知)有司請事於齊¶
桓公桓公曰以告仲父有司又請公曰告仲父若是¶
三習者曰一則仲父二則仲父易哉爲君(習近習所/親臣也)¶
<pb:KR3j0009_SBCK_017-10a>¶
桓公曰吾未得仲父則難已得仲父之後曷為其不¶
易也桓公得管子事猶大易又況於得道術乎孔子¶
窮乎陳蔡之間藜羮不斟七日不嘗粒(無藜羮可斟/無粒可食故)¶
(曰不斟/不嘗)晝寢顔囘索米得而爨之㡬熟孔子望見顔¶
囘攫其甑中而食之選間食熟(選間/須㬰)謁孔子而進食¶
孔子佯為不見之孔子起曰今者夢見先君食潔而¶
後饋顔囘對曰不可嚮者煤室入甑中棄食不祥囘¶
攫而飯之(煤室煙塵之煤/也入猶墜也)孔子歎曰所信者目也而¶
目猶不可信所恃者心也而心猶不足恃(目見妄不/可信心憶)¶
(妄不/足恃)弟子記之知人固不易矣(記/識)故知非難也孔子¶
<pb:KR3j0009_SBCK_017-10b>¶
之所以知人難也¶
　　勿躬¶
四曰人之意茍善雖不知可以為長(長/上)故李子曰非¶
狗則不得兎兎化而狗則不為兎人君而好為人官¶
有似於此(作君而好治人官職/似兎化而為狗也)其臣蔽之人時禁之¶
(人時有/止之者)君自蔽則莫之敢禁夫自為人官自蔽之精¶
者也(精/甚)䘠篲日用而不藏於篋(䘠篲賤物也日用掃/除故不藏於篋喻人)¶
(君好治人臣之/職與䘠篲何異)故用則衰動則暗作則倦(君用思臣/職則志衰)¶
(也舉動作臣安社稷利民之事未必能獨當是/自見蒙闇也代臣作趨走力役之事則心倦)衰暗¶
倦三者非君道也大橈作甲子黔如作虜首(虜一/作慮)容¶
<pb:KR3j0009_SBCK_017-11a>¶
成作曆羲和作占日尚儀作占月后益作占嵗胡曹¶
作衣夷羿作弓祝融作市儀狄作酒髙元作室虞姁¶
作舟伯益作井赤冀作臼乗雅(一作/持)作駕寒衰作御¶
王氷作服牛史皇作圖巫彭作醫巫咸作筮(著/筮)此二¶
十官者聖人之所以治天下也聖王不能二十官之¶
事然而使二十官盡其巧畢其能聖王在上故也(聖/王)¶
(在上官使人人任其事/也故盡畢其巧能也)聖王之所不能也所以能之¶
也(用其人得其/任故所以能)所不知也所以知之也(老子曰不知/乃知之此之)¶
(無所思慮勞神是養神也/謂)養其神修其徳而化矣(無狀而能化化育萬物謂)¶
(也)豈必勞形愁弊耳目哉是故聖王之徳融乎若月¶
<pb:KR3j0009_SBCK_017-11b>¶
之始出極燭六合(極比極天太陰/也月能燭之)而無所窮屈昭乎¶
若日之光變化萬物而無所不行神合乎太一生無¶
所屈而意不可障(太通也神與通合生道乃無/詘厭志意通達不可障塞)精通¶
乎鬼神深微𤣥妙而莫見其形今日南面百邪自正¶
而天下皆反其情(南面當陽而治謂/之天子也反本)黔首畢樂其志¶
安育其性而莫為不成(莫/無)故善為君者矜服性命之¶
情而百官已治矣黔首已親矣名號已章矣(章明/也)管¶
子復於桓公(復/白)曰墾田大邑辟土藝粟盡地力之利¶
臣不若寗遫請置以為大田(寗遫/寗戚)登降辭讓進退閑¶
習臣不若隰朋請置以為大行(大行官名也周禮大/行人掌大賔客之禮)¶
<pb:KR3j0009_SBCK_017-12a>¶
(以親/諸侯)蚤入晏出犯君顔色進諌必忠不辟死亡不重¶
貴富臣不如東郭牙請置以為大諌臣(楚有箴尹之/官亦諌臣)¶
平原廣城車不結軌士不旋踵(結交也車兩/輪間曰軌)鼓之三¶
軍之士視死如歸臣不若王子城父請置以為大司¶
馬(司馬主武之官也周禮大司馬之職/掌建國之九法㠯佐王平邦國也)決獄折中不¶
殺不辜不誣無罪臣不若&KR0076;章請置以為大理(大理/治獄)¶
(官)君若欲治國疆兵則五子者足矣君欲霸王則夷¶
吾在此桓公曰善令五子皆任其事以受令於管子¶
(受管子/之令)十年九合諸侯一匡天下皆夷吾與五子之¶
能也管子人臣也不任已之不能而以盡五子之能¶
<pb:KR3j0009_SBCK_017-12b>¶
況於人主乎人主知能不能之可以君民也則幽詭¶
愚險之言無不職矣百官有司之事畢力竭智矣五¶
帝三皇之君民也下固不過畢力竭智也夫君人而¶
知無恃其能勇力誠信則近之矣凡君也者處平静¶
任徳化以聴其要若此則形性彌羸而耳目愈精百¶
官慎(一作/順)職而莫敢愉綖(愉解/綖緩)人事其事以充其名¶
(上事/治也)名實相保之謂知道¶
　　知度¶
五曰明君者非徧見萬物也明於人主之所執也有¶
術之主者非一自行之也知百官之要也知百官之¶
<pb:KR3j0009_SBCK_017-13a>¶
要故事省而國治也明於人主之所執故權専而姦¶
止姦止則説者不來而情諭矣情者不飾(飾/虚)而事實¶
見矣此謂之至治至治之世其民不好空言虚辭不¶
好淫學流説(不學正道為淫學/邪説謂之流説)賢不肖各反其質(反/本)¶
(質/正)其行情不雕其素(素授也本性純樸不/雕飾之以為華藻也)蒙厚純樸¶
以事其上若此則工拙愚智勇懼可得以故易官易¶
官則各當其任矣故有職者安其職不聴其議(有亂/衆于)¶
(度之議者/不聴之)無職者責其實以驗其辭(驗/功)此二者審則¶
無用之言不入於朝矣君服性命之情去愛惡之心¶
(愛惡/好憎)用虚無為本(虚無無所愛惡也無所/愛惡則公正治之本也)以聴有用¶
<pb:KR3j0009_SBCK_017-13b>¶
之言謂之朝(有用之言謂忠/正有益於國者)凡朝也者相與召理義¶
也(召/致)相與植法則也(植/立)上服性命之情則理義之士¶
至矣法則之用植矣枉辟邪撓之人退矣(撓/曲)貪得偽¶
詐之曹逺矣(曹/衆)故治天下之要存乎除姦除姦之要¶
存乎治官治官之要存乎治道治道之要存乎知性¶
命(知性命則不珍難得之物不為/無益之事唯道是從利民而已)故子華子曰厚而¶
不博敬守一事(子華子體道人/也一事正事)正性是喜羣衆不周¶
而務成一能(一能専一之/能言公正)盡能既成四夷乃平(平/和)唯¶
彼天符不周而周(忠信/為周)此神農之所以長而堯舜之¶
所以章也(長猶盛也章著/明也以用也)人主自智而愚人自巧而¶
<pb:KR3j0009_SBCK_017-14a>¶
拙人(自智謂人愚自巧謂人拙詩云惟彼不順自獨/俾臧自有肺腸俾民卒狂愚拙者此之謂也)¶
若此則愚拙者請矣(君自謂智而巧故/愚拙者從之請也)巧智者詔矣¶
(詔/教)詔多則請者愈多矣(聴益/亂)請者愈多且無不請也¶
主雖巧智未無不知也(未能盡無/所不知也)以未無不知應無¶
不請其道固窮(固/必)為人主而數窮於其下將何以君¶
人乎窮而不知其窮其患又將反以自多(反更/多大)是之¶
謂重塞之主無存國矣故有道之主因而不為(因循/舊法)¶
(不改/為)責而不詔(責臣成功不妄/以偏見教詔)去想去意静虚以待¶
不伐之言不奪之事督名審實官使自司以不知為¶
道以奈何為實(道尚不知不知乃知也以不知爲貴/因循長養不戾自然之性故以不可)¶
<pb:KR3j0009_SBCK_017-14b>¶
(奈何為實也/實一作)堯曰若何而為及日月之所燭(燭/照)舜曰¶
若何而服四荒之外(荒裔/逺也)禹曰若何而治青北化九¶
陽奇怪之所際(皆四夷之逺/國際主也)趙襄子之時以任登爲¶
中牟令上計言於襄子曰中牟有士曰膽胥已請見¶
之襄子見而以爲中大夫(以用/也)相國曰意者君耳而¶
未之目耶爲中大夫若此其見也非晉國之故(故/法)襄¶
子曰吾舉登也已耳而目之矣登所舉吾又耳而目¶
之矣(謂耳任登之名目任登之實/登之所舉豈復假耳目哉)是耳目人終無已¶
也遂不復問而以爲中大夫襄子何爲任人則賢者¶
畢力(畢盡/也)人主之患必在任人而不能用之用之而¶
<pb:KR3j0009_SBCK_017-15a>¶
與不知者議之也絶江者託於船致逺者託於驥霸¶
王者託於賢伊尹吕尚管夷吾百里奚此霸王者之¶
船驥也釋父兄與子弟非疏之也(言其父兄子弟不/肖不能爲霸王之)¶
(船驥故釋之/非茍逺也)任庖人釣者與仇人僕虜非阿之也持¶
社稷立功名之道不得不然也(庖人即伊尹釣者即/吕尚仇人管夷吾僕)¶
(虜即百里奚之軰非阿之取/其可以爲社稷功名之道)猶大匠之爲宫室也量¶
小大而知材木矣訾功丈(一作/力)而知人數矣(訾相也/相功力)¶
(丈尺而知用/人數多少也)故小臣吕尚聽而天下知殷周之王也¶
(殷之盡/周之興)管夷吾百里奚聽(一作/任)而天下知齊秦之霸¶
也豈特驥遠哉夫成王霸者固有人亡國者亦有人¶
<pb:KR3j0009_SBCK_017-15b>¶
桀用羊辛紂用惡來宋用駃唐齊用蘇秦而天下甚¶
亡非其人而欲有功譬之若夏至之日而欲夜之長¶
也射魚指天而欲發之當也(當/中)舜禹猶若困而況俗¶
主乎¶
　　慎勢¶
六曰失之乎數求之乎信疑(失誠信之數欲/人信之故疑)失之乎¶
勢求之乎國危(失居上之勢以/恃有國故危也)吞舟之魚陸處則不¶
勝螻蟻(螻蟻/食也)權鈞則不能相使勢等則不能相幷治¶
亂齊則不能相正故小大輕重少多治亂不可不察¶
此(察知/也)禍福之門也凡冠帯之國舟車之所通(通/達)不¶
<pb:KR3j0009_SBCK_017-16a>¶
用象譯狄鞮方三千里(問禮象胥古掌蠻夷閩越戎/狄之國使傳通其言也東方)¶
(曰覊南方曰象西方曰狄鞮北方曰譯國語所謂曰/覊南三千里内被服五常華夏之盛明故不用象譯)¶
(狄鞮/也)古之王者擇天下之中而立國(國千里/之畿)擇國之¶
中而立宫擇宫之中而立廟天下之地方千里以為¶
國所以極治任也非不能大也其大不若小其多不¶
若少(在徳不在人傳曰楚子觀兵于周疆問𪔂之大/小輕重焉王孫滿對曰在徳之休明雖大輕是)¶
(也故曰其大不若/小其多不若少)衆封建非以私賢也所以便勢全¶
威(衆/多)所以博義義博利則無敵無敵者安故觀於上¶
世其封建衆者其福長其名彰神農十七世有天下¶
與天下同之也(神農炎帝也農植嘉榖化/養兆民天下號之曰神農)王者之封¶
<pb:KR3j0009_SBCK_017-16b>¶
建也彌近彌大彌逺彌小(近國大逺國/小疆榦弱枝)海上有十里¶
之諸侯(海上四海之上言/逺也十里小國)以大使小以重使輕以衆¶
使寡此王者之所以家以完(一作/室)也(家室也王者以/天下為家故所)¶
(以天下/為國)故曰以滕費則勞以鄒魯則逸(滕費小故勞/也鄒魯大故)¶
(逸/也)以宋鄭則猶倍日而馳也(倍日而馳以/行其威易也)以齊楚則¶
舉而加綱旃而已矣(齊楚最大舉綱紀加之於/小國無大勞故曰而已矣)所用¶
彌大所欲彌易(用大使小欲盡/濟故曰彌易)湯其無郼武其無岐¶
賢雖十全不能成功(郼岐湯武之本國假令無之/賢雖十倍不能以成功業)湯¶
武之賢而猶藉知乎勢又況不及湯武者乎故以大¶
畜小吉以小畜大滅(滅亡/也)以重使輕從(從/順)以輕使重¶
<pb:KR3j0009_SBCK_017-17a>¶
凶(凶逆/也)自此觀之夫欲定一世安黔首之命功名著¶
乎槃盂銘篆著乎壺鑑其勢不厭尊其實不厭多多¶
實尊勢賢士制之以遇亂世王猶尚少(以尊世賢士/之佐遇亂世)¶
(而王尚/為少)天下之民窮矣苦矣民之窮苦彌甚王者之¶
彌易(苦紂之民紂之亂與武王陳其牧野/倒天而射横戈而戰武王由是彌易)凡王也者¶
窮苦之救也水用舟陸用車塗用輴沙用鳩山用樏¶
因其勢也者令行位尊者其教受(受/因)威立者其姦止¶
此畜人之道也故以萬乗令乎千乗易以千乗令乎¶
一家易以一家令乎一人易嘗識及此雖堯舜不能¶
(不能以/行其化)諸侯不欲臣於人而不得已其勢不便則奚¶
<pb:KR3j0009_SBCK_017-17b>¶
以易臣(奚何/也)權輕重審大小多建封所以便其勢也¶
王也者勢也王也者勢無敵也勢有敵則王者廢矣¶
有知小之愈於大少之賢於多者則知無敵矣知無¶
敵則似類嫌疑之道逺矣故先王之法立天子不使¶
諸侯疑焉立諸侯不使大夫疑焉立適子不使庶孽¶
疑焉(尊卑皆/有别)疑生争争生亂是故諸侯失位則天下¶
亂大夫無等則朝廷亂妻妾不分則家室亂適孽無¶
别則宗族亂慎子曰今一兔走百人逐之(慎子名到/作法書四)¶
(十一篇在申不害韓/非前申韓稱之也)非一兔足為百人分也由未定¶
(未定者人/欲望之也)由未定堯且屈力而況衆人乎(屈竭/也)積兔¶
<pb:KR3j0009_SBCK_017-18a>¶
滿市行者不顧(顧/視)非不欲兔也分已定矣分已定人¶
雖鄙不争故治天下及國在乎定分而已矣(分土畫/界各守)¶
(其封故/定分也)莊王圍宋九月(莊王楚穆王子共王父/也圍宋在魯宣十五年)康王¶
圍宋五月(康王楚共王審之子莊王之孫/也宋君病不以告故不書於經)聲王圍宋¶
十月(聲王楚惠王熊章之孫/簡王之子在春秋後)楚三圍宋矣而不能亡¶
非不可亡也以宋攻楚奚時止矣(宋無徳楚亦無徳/故曰以宋攻楚也)¶
凡功之立也賢不肖疆弱治亂異也齊簡公有臣曰¶
諸御鞅諌於簡公曰陳成常與宰予之二臣者甚相¶
憎也(簡公悼公陽生之子王子也陳成/常陳乞之子恒也宰予字子我)臣恐其相攻¶
也相攻唯固則危上矣願君之去一人也(相憎不可/並也故願)¶
<pb:KR3j0009_SBCK_017-18b>¶
(去一/人)簡公曰非而(一作/汝)細人所能識(一作/議)也居無㡬¶
何陳成常果攻宰予於庭即簡公於廟簡公喟焉太¶
息曰余不能用鞅之言以至此患也失其數無其勢¶
雖悔無聴鞅也與無悔同(悔/恨)是不知恃可恃而恃不¶
恃也周𪔂著象為其理之通也理通君道也¶
　　不二¶
七曰聴羣衆人議以治國國危無日矣(聴從也聴從/衆人之議人)¶
(心不同如其面焉故國不能安寧也詩曰如/彼築室于道謀是用不潰于成此之謂也)何以知¶
其然也老耽貴柔孔子貴仁墨翟貴亷闗尹貴清(闗/尹)¶
(闗正也名喜作道書九篇能相風角知將有神人而/老子到喜説之請著上至經五千言而從之遊也)¶
<pb:KR3j0009_SBCK_017-19a>¶
子列子貴虚(體道人也/壺子弟子)陳駢貴齊(陳駢齊人也作道/書一十五篇貴齊)¶
(齊死生等/古今也)陽生貴已(輕天下而貴已孟子曰陽子/抜體一毛以利天下弗為也)孫¶
臏貴勢(孫臏楚人為齊臣作謀/八十九篇權之勢也)王廖貴先兒良貴後¶
(王廖謀兵事貴先建策/也兒良作兵謀貴後)有金鼓所以一耳(金鐘也擊/金則退擊)¶
(皷則/進)必同法令所以一心也智者不得巧愚者不得¶
拙所以一衆也勇者不得先懼者不得後所以一力¶
也故一則治異則亂一則安異則危夫能齊萬不同¶
愚智工拙皆盡力竭能如出乎一穴(一作/空)者其唯聖¶
人矣乎無術之智不教之能而恃疆速貫習不足以¶
成也¶
<pb:KR3j0009_SBCK_017-19b>¶
　　執一¶
八曰天地陰陽不革而成萬物不同(革改也不同/區以别也)目¶
不失其明而見白黒之殊耳不失其聴而聞清濁之¶
聲(清商/濁宫)王者執一而為萬物正(一者平/正者主)軍必有將所¶
以一之也(將/主)國必有君所以一之也天下必有天子¶
所以一之也天子必執一所以搏之也一則治兩則¶
亂今御驪馬者使四人人操一策則不可以出於門¶
閭者不一也(驪馬騑馬也在中曰服在邊曰騑策轡/策也御四馬者六轡乃四人持故曰不)¶
(詹何/一)楚王問為國於詹子(隠者)詹子對曰何聞為身不¶
聞為國(身治國亂未之/有也故曰為身)詹子豈以國可無為哉以為¶
<pb:KR3j0009_SBCK_017-20a>¶
爲國之本在於爲身身爲而家爲家爲而國爲國爲¶
而天下爲故曰以身爲家以家爲國以國爲天下(爲/治)¶
此四者異位同本故聖人之事廣之則極宇宙窮日¶
月(窮亦/極也)約之則無出乎身者也慈親不能傳於子忠¶
臣不能入於君唯有其材者爲近之(近猶/知也)田駢以道¶
術説齊齊王應之曰寡人所有者齊國也願聞齊國¶
之政田駢對曰臣之言無政而可以得政譬之若林¶
木無材而可以得材(材從/林生)願王之自取齊國之政也¶
駢猶淺言之也愽言之豈獨齊國之政哉變化應來¶
而皆有章因性任物而莫不宜當(當/合)彭祖以夀三代¶
<pb:KR3j0009_SBCK_017-20b>¶
以昌(彭祖殷賢大夫治性夀益七百論語曰竊比於/我老彭此之謂也三代夏殷周以治性而昌盛)¶
五帝以昭神農以鴻(五帝黄帝軒轅顓頊髙陽帝嚳/髙辛帝堯陶唐帝舜有虞神農)¶
(炎帝三皇之一也皆以/治世體道昭明鴻盛也)吴起謂商文曰事君果有命¶
矣夫(吴起衛人為楚將又相魏為/西河太守商文蓋魏臣也)商文曰何謂也吴¶
起曰治四境之内成馴教變習俗使君臣有義父子¶
有序子與我孰賢商文曰吾不若子(若如/也)曰今日置¶
質為臣其主安重(置猶/委也)今日釋璽辭官其主安輕子¶
與我孰賢商文曰吾不若子(子謂/吴起)曰士馬成列馬與¶
人敵人在馬前援桴一鼓使三軍之士樂死若生子¶
與我孰賢商文曰吾不若子吴起曰三者子皆不吾¶
<pb:KR3j0009_SBCK_017-21a>¶
若也位則在吾上命也夫事君(言事君/由天命)商文曰善子¶
問我我亦問子世變主少羣臣相疑黔首不定屬之¶
子乎屬之我乎吴起黙然不對少選曰與子(少選須/㬰也與)¶
(猶/歸)商文曰是吾所以加於子之上已矣起見其所以¶
長而不見其所以短知其所以賢而不知其所以不¶
肖故勝於西河而困於王錯(王錯譛之於武侯/故曰困於王錯)傾造¶
大難身不得死焉(大難車/裂之難)夫吴勝於齊(吴王夫差/破齊於陵)而¶
不勝於越(越王句踐破吴/王夫差於五湖)齊勝於宋(齊宣王伐/宋而勝)而不¶
勝於燕(燕昭使樂毅伐齊/下其城七十二也)故凡能全國完身者其唯¶
知長短羸絀之化邪　吕氏春秋第十七卷終¶
