# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.352703
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB03n0068-010呂氏春秋-卷第十.
<pb:KR3j0009_SBCK_010-1a>¶
吕氏春秋第十卷　髙氏訓解¶
　雲間　宋&KR0022;乂　張&KR0022;瑩　徐益孫　何玉畏校¶
　孟冬紀第十¶
　　十月紀¶
一曰孟冬之月日在尾(孟冬夏之十月尾東方宿/燕之分野是月日躔此宿)昬¶
危中旦七星中(危北方宿齊之分野七星南方宿周/之分野是月昬旦時皆中於南方)¶
其日壬癸(壬癸/水日)其帝顓頊其神玄𡨕(顓頊黄帝之孫/昌意之子以水)¶
(徳王天下號湯氏死祀爲北方水徳之帝玄𡨕/官也少皥氏之子曰修爲𤣥𡨕師死祀爲水神)其蟲¶
介其音羽(介甲也象冬閉固皮漫/胡也羽水也位在北方)律中應鐘其數六¶
(應鐘隂律也竹管音與應鐘和也隂應於陽轉成其/功萬物聚藏故曰律中應鐘其數六五行數五水第)¶
<pb:KR3j0009_SBCK_010-1b>¶
(一故曰/六也)其味鹹其臭朽(水之臭味也凡醎朽者皆屬/焉氣之若有若無者為朽也)¶
其祀行祭先腎(行門内地也各守在内故祀之行或/作井水給人冬水王故祀之也祭祀)¶
(之肉先進腎屬/水自用其藏也)水始冰地始凍(秋分後三十日霜降/後十五日立冬水冰)¶
(地凍也故/曰始也)雉入大水為蜃虹藏不見(蜃蛤也大水淮/也傳曰雉入于)¶
(淮為蜃虹隂陽交氣也/是月隂壯故藏不見)天子居玄堂左个(玄堂北向/堂也左个)¶
(西頭/室也)乘玄輅駕鐵驪(玄輅黒輅鐵驪/亦黒象北方也)載玄旂衣黑衣¶
服玄玉(玄黑順/水色)食黍與彘(彘水/屬也)其器宏以弇(宏大弇/深象冬)¶
(閉藏/也)是月也以立冬先立冬三日太史謁之天子(秋/分)¶
(四十六日而立冬故/多在是月也謁告也)曰某日立冬盛徳在水天子乃¶
齋(盛徳在水/王北方也)立冬之日天子親率三公九卿大夫以¶
<pb:KR3j0009_SBCK_010-2a>¶
迎冬於北郊(六里/之郊)還乃賞死事恤孤寡(先人有死王/事以安社稷)¶
(者賞其子孫有/孤寡者矝恤之)是月也命太卜禱祠龜䇿占兆審卦¶
吉凶(周禮太卜掌三兆之法一曰玉兆二曰瓦兆三/曰原兆又掌三易之法一曰連山二曰歸藏三)¶
(曰周易龜曰兆筮曰卦故命太卜/禱祠龜䇿占兆審卦以知吉凶)於是察阿上亂法¶
者則罪之無有揜蔽(阿意曲從取容於上以亂法度/必察知之則行其罪罰無敢疆)¶
(匿/者)是月也天子始裘(始猶先也裘温服/優尊者故先服之)命有司曰天¶
氣上騰地氣下降天地不通閉而成冬(天地閉冰霜/&KR1006;烈成冬也)¶
令百官謹蓋藏命司徒循行積聚無有不歛坿城郭¶
(坿益也令/髙固也)戒門閭修&KR1667;閉慎關籥固封璽(璽讀曰移/徒之徒門)¶
(閭里門關籥固/堅璽印封也)備邊境完要塞謹關梁塞蹊徑(要塞/所以)¶
<pb:KR3j0009_SBCK_010-2b>¶
(固國也關梁所以通塗/也塞絶蹊徑為其敗田)飭喪紀辨衣裳審棺槨之厚¶
薄(紀數也正二十五月服之數遣送衣裳棺槨/尊者厚卑者薄各有等差故别之審慎也)營丘¶
壟之小大髙卑薄厚之度貴賤之等級(營度也丘墳/壟塚也度其)¶
(制度貴者髙大賤者/卑小故曰等級也)是月也工師效功陳祭噐按度¶
程(程法/也)無或作為滛巧以蕩上心(蕩動/也)必功致為上¶
物勒工名以考其誠(物噐也勒銘工姓名著於噐/使不得詐巧故曰以考其誠)工¶
有不當必行其罪以窮其情(不當不功致也故行其/罪以窮斷其詐巧之情)¶
是月也大飲蒸天子乃祈來年于天宗(是月農功畢/矣天子諸侯)¶
(與其羣臣大飲酒班列齒也蒸爼實解節折謂肴蒸/也祈求也求明年之神於天宗宗尊也凡天地四時)¶
(皆為天宗萬物非天不生非地不載非春不動非夏/不長非秋不成非冬不藏書曰禋于六宗此之謂也)¶
<pb:KR3j0009_SBCK_010-3a>¶
大割牲祠于公社及門閭饗禱祖五祀勞農夫以休¶
息之(大割殺牲也祠于公社國社后圡也生為上公/死祀為貴神也先祠公社乃及門閭先社先公)¶
(後私之義也五祀木正句若其祀户火正祝融其祀/竈土正后圡其祀中霤后圡為社金正蓐收其祀門)¶
(水正玄𡨕其祀井故曰五祀社為上官稷為木官俱/在五祀中以其功大故别言社稷耳是月農夫空閑)¶
(故勞犒休息/之不役使也)天子乃命將率講武肄射御角力(肄習/也角)¶
(猶/試)是月也乃命水虞漁師收水泉池澤之賦(虞官也/師長也)¶
(賦稅/也)無或敢侵削衆庶兆民(削刻也天子曰/兆民兆大數也)以為天¶
子取怨于下(稅歛重則民怨/故取怨于下)其有若此者行罪無赦¶
(此為天子取怨于下者/故行其罪罰無赦貸也)孟冬行春令則凍閉不密地¶
氣發泄民多流亡(春陽散越故凍不密地氣/發泄使民流亡象陽布散)行夏令¶
<pb:KR3j0009_SBCK_010-3b>¶
則國多暴風方冬不寒蟄蟲復出(冬法當閉藏反行/夏盛陽之令故多)¶
(暴疾之風陽氣炎温故盛冬不寒蟄伏之/蟲復出也於洪範五行豫恒燠若之徴也)行秋令則¶
雪霜不時小兵時起土地侵削(秋金氣干水不當霜/而霜不當雪而雪故)¶
(曰不時小兵數起鄰國來伐侵削土/地於洪範五行急恒寒若之徴也)¶
　　節喪¶
二曰審知生聖人之要也審知死聖人之極也知生¶
也者不以害生養生之謂也知死也者不以害死安¶
死之謂也此二者聖人之所獨决也(决/知)凡生於天地¶
之間其必有死所不免也(莊子曰生寄也死/歸也故曰所不免)孝子之¶
重其親也(重/尊)慈親之愛其子也(愛心不/能亡也)痛於肌骨性¶
<pb:KR3j0009_SBCK_010-4a>¶
也所重所愛死而棄之溝壑人之情不忍為也故有¶
葬死之義(言情不忍棄之溝/壑故有葬送之義)葬也者藏也慈親孝子¶
之所慎也(慎重/也)慎之者以生人之心慮(慮計/也)以生人¶
之心為死者慮也莫如無動莫如無發無發無動莫¶
如無有可利則此之謂重閉(無有可利若楊王孫倮/葬人不發掘不見動搖)¶
(謂之重/閉也)古之人有藏於廣野深山而安者矣非珠玉¶
國寶之謂也葬不可不藏也葬淺則狐貍抇之(抇讀/曰掘)¶
深則及於水泉故凡葬必於髙陵之上以避狐貍之¶
患水泉之濕此則善矣而忘姦邪盜賊寇亂之難豈¶
不惑哉(厚葬人利之必有/此難故謂之惑也)譬之若瞽師之避柱也避¶
<pb:KR3j0009_SBCK_010-4b>¶
柱而疾觸杙也狐貍水泉姦邪盗賊寇亂之患此杙¶
之大者也慈親孝子避(一作/備)之者得葬之情矣(得薄/葬之)¶
(情/也)善棺椁所以避(一作/備)螻蟻蛇蟲也今世俗大亂之¶
主愈侈其葬則心非爲乎死者慮也生者以相矜尚¶
也(慮計也以厚葬奢侈相髙大不爲葬者/必發掘之計也故曰生者以相矜尚也)侈靡者以¶
爲榮(榮譽/也)儉節者以爲陋不以便死爲故(古/事)而徒以¶
生者之誹譽爲務此非慈親孝子之心也父雖死孝¶
子之重之不怠(重尊/怠&KR0520;)子雖死慈親之愛之不懈夫葬¶
所愛所重而以生者之所甚欲其以安之也若之何¶
哉(甚欲欲厚葬也厚葬必見發掘故曰/其以安之也若之何哉言不安也)民之於利也¶
<pb:KR3j0009_SBCK_010-5a>¶
犯流矢蹈白刃涉血&KR0614;肝以求之(&KR0614;古/柚字)野人之無聞¶
者忍親戚兄弟知交以求利(無聞/禮義)今無此之危無此¶
之醜(醜/耻)其爲利甚厚乘車食肉澤及子孫雖聖人猶¶
不能禁而况於亂國彌大(彌猶/益也)家彌富葬彌厚含珠¶
鱗施(含珠口實也鱗施施玉/於死者之體如魚鱗也)夫玩好貨寳鐘𪔂壺濫¶
(以冰置水漿於其/中爲濫取其冷也)轝馬衣被戈劔不可勝其數諸養¶
生之具無不從者(諸養生之具無不從/從送也以送死人)題湊之室(室/槨)¶
(藏也題/湊&KR0232;累)棺椁數襲(襲/重)積石積炭以環其外(石以其堅/炭以禦濕)¶
(環繞/也)姦人聞之傳以相告(告語/也)上雖以嚴威重罪禁¶
之猶不可止(不能止/其發掘)且死者彌乆生者彌䟽生者彌¶
<pb:KR3j0009_SBCK_010-5b>¶
䟽則守者彌怠守者彌怠而葬噐如故(言寶賂/不渝變)其勢¶
固不安矣世俗之行喪載之以大輴(大輴/車也)羽旄旌旗¶
如雲僂翣以督之珠玉以備之黼黻文章以飭之(喪/車)¶
(有羽旄旌旗之飭有雲氣之畫僂蓋也翣棺飭也畫/黼黻之狀如扇翣於僂邊天子八諸侯六大夫四也)¶
引紼者左右萬人以行之(紼引棺索也禮/送葬皆執紼)以軍制立¶
之然後可(制/法)以此觀世(觀世猶/示人也)則美矣侈矣以此為¶
死則不可也(於死人/不可也)茍便於死則雖貧國勞民(一作/身)¶
若慈親孝子者之所不辭為也¶
　　安死¶
三曰世之為丘壟也其髙大若山其樹之若林(木聚/主曰)¶
<pb:KR3j0009_SBCK_010-6a>¶
(林/也)其設闕庭為宫室造賔阼也若都邑(賔階阼階也/若為都邑之)¶
(制)以此觀世示富則可矣以此為死則不可也夫死¶
其視萬歲猶一瞚也(瞚者頴川人相視曰瞚也/一曰瞚者謂人卧死覺也)人之¶
壽久之不過百中壽不過六十以百與六十為無窮¶
者之慮(慮謀/也)其情必不相當矣以無窮為死者之慮¶
則得之矣今有人於此為石銘置之壟上曰此其中¶
之物具珠玉玩好財物寳器甚多不可不抇(抇發/也)抇¶
之必大富世世乘車食肉(謂抇墓富而得爵禄故/乘車食肉世世相傳也)人¶
必相與笑之以為大惑(惑悖/也)世之厚葬也有似於此¶
自古及今未有不亡之國也無不亡之國者是無不¶
<pb:KR3j0009_SBCK_010-6b>¶
抇之墓也以耳目所聞見齊荆燕嘗亡矣宋中山已¶
亡矣趙魏韓皆亡矣其皆故國矣自此以上者亡國¶
不可勝數(上猶前也不可/勝數亡國多也)是故大墓無不抇也而世¶
皆爭為之豈不悲哉君之不令民(令/善)父之不孝子兄¶
之不悌弟皆鄉里之所釜　者而逐之(以釡/食之/人皆欲討逐)¶
(既憚耕稼又不肯/之)憚耕稼採薪之勞不肯官人事(居官循治人事也)¶
而祈美衣侈食之樂(祈/求)智巧窮屈無以為之(窮極/屈盡)於¶
是乎聚群多之徒以深山廣澤林藪扑擊遏奪又視¶
名丘大墓葬之厚者求舍便居以微抇之日夜不休¶
必得所利相與分之夫有所愛所重而令姦邪盗賊¶
<pb:KR3j0009_SBCK_010-7a>¶
寇亂之人卒必辱之此孝子忠臣親父交友之大事¶
(傳日宋文公卒始厚葬用蜃炭益車馬始用殉重噐/備槨有四阿棺有翰檜君子謂華元樂吕於是不臣)¶
(臣治煩去惑者也是以伏死而爭今二子者君生則/縱其惑死也又益其侈是棄君於惡也何臣之為此)¶
(之謂/也)堯葬於穀林通樹之(通林以為樹也傳曰堯葬/成陽此云穀林成陽山下)¶
(有穀/林)舜葬於紀市不變其肆(市肆如故言不煩民也/傳曰舜葬蒼梧九疑之)¶
(山此云於紀市九/疑山下亦有紀邑)禹葬於會稽不變人徒(變動也言/無所興造)¶
(不擾民也㑹稽山/在㑹稽山隂縣南)是故先王以儉節葬死也非愛其¶
費也(費財/也)非惡其勞也(惡猶/患也)以為死者慮也先王之¶
所惡惟死者之辱也發則必辱儉則不發故先王之¶
葬必儉必合必同何謂合何謂同葬於山林則合乎¶
<pb:KR3j0009_SBCK_010-7b>¶
山林葬於阪隰(一作/阪阬)則同乎阪隰此之謂愛人夫愛¶
人者衆知愛人者寡(謂凡愛死人之者衆多厚葬之/知所以愛之者寡言能儉葬者)¶
(少/也)故宋未亡而東冢抇(東冢文公冢也文公厚葬故/冢被發也冢在城東因謂之)¶
(東/冢)齊未亡而莊公冢抇(莊公名購僖公之/公以葬厚冡見發)國安寧而¶
猶若此又况百世之後而國已亡乎故孝子忠臣親¶
父交友不可不察於此也夫愛之而反危之其此之¶
謂乎(使見發/掘之謂)詩曰不敢暴虎不敢馮河人知其一莫¶
知其他此言不知鄰𩔗也(詩小雅小旻之卒章也無/兵摶虎曰暴無舟渡河曰)¶
(馮河小人而為政不可以不敬不敬之則危猶暴虎/馮河之必死也人知其一莫知其他一非也人皆知)¶
(小人之為非不知不敬小人/之危死故曰不知鄰類也)故反以相非反以相是¶
<pb:KR3j0009_SBCK_010-8a>¶
其所非方其所是也其所是方其所非也(方/比)是非未¶
定而喜怒闘爭反為用矣吾不非闘不非爭(非猶/罪也)而¶
非所以闘非所以爭故凡闘爭者是非已定之用也¶
今多不先定其是非而先疾鬪爭此惑之大者也魯¶
季孫有喪孔子徃吊之入門而左從客也主人以璵¶
璠收(喪季平子意如之喪也桓子斯在喪位孔子吊/之入門而左行故曰從客位也主人以璵璠收)¶
(收歛/者也)孔子徑庭而趨歷級而上(上/堂)曰以寳玉收譬之¶
猶暴骸中原也(璵璠君佩玉也昭公在外平子行君/事入宗廟佩璵璠故用之孔子以平)¶
(子逐昭公出之其行惡不當以歛而反用之肆/行非度人又利之必見發掘故猶暴骸中原也)徑庭¶
歴級非禮也雖然以救過也(孔子拜下禮也今拜乎/上泰也雖違衆吾從下)¶
<pb:KR3j0009_SBCK_010-8b>¶
(言不欲違禮亦不欲/人之失禮故歴級也)¶
　　異寳¶
四曰古之人非無寳也其所寳者異也孫叔敖疾將¶
死戒其子曰王數封我矣吾不受也(孫叔敖楚大夫/蒍賈之子莊王)¶
(之令/尹也)為我死王則封汝必無受利地(人所貪/利之地)楚越之¶
間有寢之丘者此其地不利(人不/利之)而名甚惡(惡謂丘/名也)¶
荆人畏鬼而越人信機(言荆人畏鬼神越人信吉凶/之機祥此地名丘畏惡之名)¶
(終不/利也)可長有者其唯此也(唯獨/也)孫叔敖死王果以美¶
地封其子而子辭請寢之丘故至今不失孫叔敖之¶
知知不以利為利矣知以人之所惡為己之所喜此¶
<pb:KR3j0009_SBCK_010-9a>¶
有道者之所以異乎俗也(衆人利利孫叔敖病利/故曰所以異異於俗也)五¶
員亡荆急求之登太行而望鄭曰蓋是國也地險而¶
民多知(登升也太行山名處則未/聞多知將問所以自竄也)其主俗主也不足¶
與舉(舉猶謀也俗/主不肖凡君)去鄭而之許見許公而問所之許¶
公不應東南嚮而唾(欲令之/吴也)五員載拜受賜曰知所¶
之矣因如吳過於荆至江上欲涉(涉/渡)見一丈人(丈人/長老)¶
(稱/也)刺小船方將漁從而請焉丈人度之絶江(絶/過)問其¶
名族(族/姓)則不肯告(丈人不/肯告)解其劒以予(一作/獻)丈人曰¶
此千金之劒也願獻之(獻上/也)丈人丈人不肯受曰荆¶
國之法得五員者爵執圭禄萬檐金千鎰昔者子胥¶
<pb:KR3j0009_SBCK_010-9b>¶
過吾猶(一作/尚)不取(執圭周禮侯執信圭言爵之為侯/也萬檐萬石也金千鎰二十兩為)¶
(一鎰不取子胥以受賞也故/曰我何以欲子之千金劒)今我何(一作/曷)以子之千¶
金劒為乎五員過於吳(過猶/至也)使人求之江上則不能¶
得也每食必祭之祝曰江上之丈人天地至大矣至¶
衆矣將奚不有為也而無以為為矣(何不有為言無/不為也江上丈)¶
(人無以為矣無以為乃大有/於五員也放曰而無以為也)而無以為之名不可得¶
而聞(聞知/也)身不可得而見(求之江上/不能得也)其惟江上之丈¶
人乎宋之野人耕而得玉獻之司城子罕子罕不受¶
(司城/官名)野人請曰此野人之寳也願相國為之賜而受¶
之也子罕曰子以玉為寳我以不受為寳故宋國之¶
<pb:KR3j0009_SBCK_010-10a>¶
長者曰子罕非無寳也所寳者異也今以百金與搏¶
黍以示兒子(兒子/小兒)兒子必取搏黍矣以龢氏之壁與¶
百金以示鄙人鄙人必取百金矣以龢氏之壁道徳¶
之至言以示賢者賢者必取至言矣其知彌精其所¶
取彌精其知彌觕其所取彌觕(精微妙也/觕麤䟽也)¶
　　異用¶
五曰萬物不同而用之於人異也此治亂存亡死生¶
之原(原/本)故國廣巨兵疆富(一作/充富)未必安也尊貴髙大¶
未必顯也在於用之桀紂用其材而以成其亡湯武¶
用其材而以成其王湯見祝網者置四面(置/設)其祝曰¶
<pb:KR3j0009_SBCK_010-10b>¶
從天墜者(墜隕/也)從地出者從四方來者皆離吾網湯¶
曰嘻盡之矣非桀其孰爲此也(孰誰/也)湯收其三面(收/一)¶
(作/放)置其一面更教祝曰昔蛛螯作網&KR0328;今之人學紓¶
(紓/緩)欲左者左欲右者右欲髙者髙欲下者下吾取其¶
犯命者漢南之國聞之曰湯之徳及禽獸矣(漢南漢/水之南)¶
四十國歸之人置四面未必得鳥湯去其三面置其¶
一面以網其四十國非徒罔鳥也(徒猶/但也)周文王使人¶
抇池得死人之骸吏以聞於文王文王曰更葬之吏¶
曰此無主矣文王曰有天下者天下之主也有一國¶
者一國之主也今我非其主也遂令吏以衣棺更葬¶
<pb:KR3j0009_SBCK_010-11a>¶
之天下聞之曰文王賢矣澤及髊骨(骨有肉曰/髊無曰枯)又况¶
於人乎或得寶以危其國文王得朽骨以喻其意(喻/說)¶
(說民/意也)故聖人於物也無不材(材用/也)孔子之弟子從逺¶
方來者孔子荷杖而問之曰子之公不有恙乎搏杖¶
而揖之問曰子之父母不有恙乎置杖而問曰子之¶
兄弟不有恙乎杙步而倍之問曰子之妻子不有恙¶
乎故孔子以六尺之杖諭貴賤之等辨䟽親之義又¶
况於以尊位厚禄乎古之人貴能射也以長㓜養老¶
也(禮射中飲不中故/所以長㓜養老也)今之人貴能射也以攻戰侵奪¶
也其細者以刼弱暴寡也以遏奪為務也仁人之得¶
<pb:KR3j0009_SBCK_010-11b>¶
飴(飴/𩛿)以養疾侍老也(侍亦/養也)跖與企足得飴以開閉取¶
揵也(跖盗跖企足莊蹻也皆大盗人名也以/飴取人揵牡開人府藏竊人財物者也)¶
吕氏春秋第十卷終¶
