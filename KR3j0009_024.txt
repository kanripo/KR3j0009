# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:33.058416
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB03n0068-024呂氏春秋-卷第二十四.
<pb:KR3j0009_SBCK_024-1a>¶
呂氏春秋第二十四卷　高氏訓解¶
　雲間　宋&KR0022;乂　范廷啓　徐益孫　張&KR0022;瑩校¶
　不茍論第四¶
　　不茍¶
一曰賢者之事也雖貴不茍爲(雖欲尊貴不茍爲也/不如禮曰茍爲也)¶
雖聽不自阿(雖言見聽當以忠正/不自阿媚以取容也)必中理然後動(非/理)¶
(不移/也)必當義然後舉(非義不/行也)此忠臣之行也賢主之¶
所説(説猶/敬也)而不肖主雖不肖其説非惡其聲也人主¶
雖不肖其説忠臣之聲與賢主同(同等/也)行其實則與¶
賢主有異(賢主能用忠臣之言不肖/主能刑殺之故曰有異也)異故其功名禍¶
<pb:KR3j0009_SBCK_024-1b>¶
福亦異(賢主受大福不肖主/𫉬大祸故亦異也)異故子胥見説於闔閭¶
而惡乎夫差(夫差惡/子胥也)比干生而惡於啇(商紂惡/之也)死而¶
見説乎周(周武王説/其忠也)武王至殷郊係墮五人御於前¶
莫肯之為曰吾所以事君者非係也武王左釋白羽¶
右釋黄鉞勉而自為係孔子聞之曰此五人者之所¶
以為王者佐也不肖主之所弗安也故天子有不勝¶
細民者天下有不勝千乗者(天下海内也/千乗一國也)秦繆公見¶
戎由余説而欲&KR0335;之由余不肯繆公以告蹇叔蹇叔¶
曰君以告内史廖内史廖對曰戎人不達於五音與¶
五味君不若遺之繆公以女樂二八人與良宰遺之¶
<pb:KR3j0009_SBCK_024-2a>¶
(宰謂/膳宰)戎王喜迷惑大亂飲酒晝夜不休由余驟諫而¶
不聽因怒而歸繆公也蹇叔非不能爲内史廖之所¶
爲也其義不行也繆公能令人臣時立其正義故雪¶
殽之耻而西至河雍也(雪除/也)秦繆公相百里奚(以百/里奚)¶
(爲相/也)晉使叔虎齊使東郭蹇如秦公孫枝請見之(公/孫)¶
(枝秦大夫/子桑也)公曰請見客子之事歟對曰非也相國使¶
子乎(相國百/里奚也)對曰不也公曰然則子事非子之事也¶
(事見客/事也)秦國僻陋戎夷事服其任人事其事猶懼爲¶
諸侯笑今子爲非子之事退將論而罪(而汝/也)公孫枝¶
出自敷於百里氏百里奚請之公曰此所聞於相國¶
<pb:KR3j0009_SBCK_024-2b>¶
歟枝無罪奚請有罪奚請焉(奚何/也)百里奚歸辭公孫¶
枝公孫枝徙自敷於街百里奚令吏行其罪定分官¶
此古人之所以爲法也今繆公鄉之矣其霸西戎豈¶
不宜哉晉文公將伐鄴趙衰言所以勝鄴之術文公¶
用之果勝還將行賞衰曰君將賞其本乎賞其末乎¶
賞其末則騎乗者存賞其本則臣聞之郤子虎文公¶
召郤子虎曰衰言所以勝鄴鄴既勝將賞之曰蓋聞¶
之於子虎請賞子虎子虎曰言之易行之難臣言之¶
者也公曰子無辭郄子虎不敢固辭乃受矣凡行賞¶
欲其博也博則多助今虎非親言者也而賞猶及之¶
<pb:KR3j0009_SBCK_024-3a>¶
此踈逺者之所以盡能竭智者也晉文公亡久矣歸¶
而因大亂之餘猶能以霸其由此歟(亡久謂避麗&KR0078;/之亂在狄十二)¶
(年歷行諸侯五年凡十七年歸晉國因/大亂之後能建霸功皆由用此術也)¶
　　賛能¶
二曰賢者善人以人中人以事(賢者以人以人之徳/也中人任人以人之)¶
(力/也)不肖者以財(不肖者任人以人之財賄也/傳曰政以財賄成此之謂也)得十良¶
馬不若得一伯樂(伯樂善得馬得伯樂則得良馬不/但十也故曰不若得一伯樂也)¶
得十良劔不若得一歐冶(歐冶善爲劔工/也義與伯樂同)得地千里¶
不若得一聖人(義與歐/冶同)舜得臯陶而舜受之(授用/也)湯¶
得伊尹而有夏民(有夏桀之民/也王天下也)文王得吕望而服殷¶
<pb:KR3j0009_SBCK_024-3b>¶
商(殷紂之衆服從/文王之徳也)夫得聖人豈有里數哉(言得其用/多不可數)¶
(也故曰豈/有里數哉)管子束縛在魯(為魯所/束縛也)桓公欲相鮑叔(欲/以)¶
(鮑叔為/齊相也)鮑叔曰吾君欲霸王則管夷吾在彼(彼魯/也)臣¶
弗若也桓公曰夷吾寡人之賊也射我者也不可(傳/曰)¶
(乾時之役申孫之矢射/于桓公中鈎故曰不可)鮑叔曰夷吾為其君射人者¶
也(其君公/子糺也)君若得而臣之則彼亦將為君射人桓公¶
不聽(不從鮑/叔之言)强相鮑叔固辭讓而相(固必/也)桓公果聽¶
之於是乎使人告魯曰管夷吾寡人之讐也願得之¶
而親加手焉(言欲得管仲親手/自殺之以為辭也)魯君許諾乃使吏鞹¶
其拳(鞹革也以革/囊其手也)膠其目盛之以鴟夷置之車中至¶
<pb:KR3j0009_SBCK_024-4a>¶
齊境(境界/也)桓公使人以朝車迎之祓以爟火釁以犧¶
猳焉(火所以祓除不祥也周禮司爟掌行火之政令/故以爟火祓之也殺牲以血塗之為釁小事不)¶
(用大牲故以猳豚也傳曰鄭伯使卒出/猳行出犬雞此之謂也爟讀如權字)生與之如國¶
(如至/也)命有司除廟筵几而薦之(薦進/也)曰自孤之聞夷¶
吾之言也目益明耳益聦孤弗敢專敢以告于先君¶
(告白/也)因顧而命管子曰夷吾佐予(予我/也)管仲還走再¶
拜稽首受令而出(出於/廟也)管子治齊國舉事有功桓公¶
必先賞鮑叔曰使齊國得管子者鮑叔也桓公可謂¶
知行賞矣凡行賞欲其本也本則過無由生矣(過失/也)¶
孫叔敖沈尹莖相與友叔敖遊於郢三年聲問(一作/晦)¶
<pb:KR3j0009_SBCK_024-4b>¶
不知修行不聞(郢楚/都也)沈尹莖謂孫叔敖曰説義以聽¶
方術信行能令人主上至於王下至於霸我不若子¶
也耦世接俗説義調均以適主心子不如我也子何¶
以不歸耕乎吾將為子㳺(欲令孫叔/敖隠也)沈尹莖遊於郢¶
五年荆王欲以為令尹沈尹莖辭曰期思之鄙人有¶
孫叔敖者聖人也王必用之臣不若也荆王於是使¶
人以王輿迎叔敖以為令尹十二年而莊王霸此沈¶
尹莖之力也功無大乎進賢¶
　　自知¶
三曰欲知平直則必準繩(準平繩/直也)欲知方圓則必規¶
<pb:KR3j0009_SBCK_024-5a>¶
矩(䂓圓矩/方也)人主欲自知則必直士(唯直士能/正言也)故天子¶
立輔弼設師保所以舉過也(舉猶/正也)夫人故不能自知¶
人主猶其存亡安危勿求於外(言皆在/已也)務在自知堯¶
有欲諫之皷(欲諫者擊/其皷也)舜有誹謗之木(書其過失/以表木也)湯¶
有司過之士(司主也主正也/正其過闕也)武王有戒慎之鞀(欲戒/者摇)¶
(其鞀/皷之)猶恐不能自知(猶尚恐之不能/自知其過失也)今賢非堯舜湯¶
武也而有揜蔽之道奚繇自知哉荆成齊莊不自知¶
而殺(荆成王為公子商臣所殺齊莊公/為崔杼所殺皆不自知之咎也)吳王智伯不¶
自知而亡(吳王夫差也智伯晉卿智襄子也夫差為/越所破死于干隧智伯為趙襄子所破死)¶
(于髙梁之東/故曰而亡也)宋中山不自知而滅(宋康王無道為齊/所滅中山亂男女)¶
<pb:KR3j0009_SBCK_024-5b>¶
(之别為魏/所滅也)晉惠公趙括不自知而虜(惠公為秦所虜/趙括以軍降秦)¶
(坑其兵四十/萬於長平也)鑽荼龎涓太子申不自知而死(鑽荼龎/涓魏惠)¶
(王之將申魏惠王之太子也與龎涓東伐齊戰於馬/陵齊人盡殺之故惠王謂孟子曰晉國天下莫强焉)¶
(叟之所知也及寡人身東/敗於齊長子死此之謂也)敗莫大於不自知(莫無/也)范¶
氏之亡也(范氏晉卿范武子之後也謂簡子率師逐/范吉射也一曰智伯伐范氏而滅之故曰)¶
(亡/也)百姓有得鍾者欲負而走則鍾大不可負以椎毁¶
之鍾况然有音恐人聞之而奪已也遽揜其耳(遽疾/也)¶
惡人聞之可也惡已自聞之悖矣為人主而惡聞其¶
過非猶此也(此自揜/其耳也)惡人聞其過尚猶可魏文侯燕¶
飲皆令諸大夫論已或言君之智也至於任座任座¶
<pb:KR3j0009_SBCK_024-6a>¶
曰君不肖君也得中山不以封君之弟而以封君之¶
子是以知君之不肖也文侯不説知於顔色(知猶/見也)任¶
座趨而出次及翟黄翟黄曰君賢君也臣聞其主賢¶
者其臣之言直今者任座之言直是以知君之賢也¶
文侯喜曰可反歟(歟耶也謂任/座可反耶)翟黄對曰奚為不可¶
臣聞忠臣畢其忠(畢盡/也)而不敢逺其死座殆尚在於¶
門(殆猶/必也)翟黄往視之任座在於門以君令召之任座¶
入文侯下階而迎之終座以為上客(客敬/也)文侯微翟¶
黄則㡬失忠臣矣(微無也/㡬近也)上順乎主心以顯賢者其¶
唯翟黄乎¶
<pb:KR3j0009_SBCK_024-6b>¶
　　當賞¶
四曰民無道知天民以四時寒暑日月星辰之行知¶
天(以用/也)四時寒暑日月星辰之行當則諸生有血氣¶
之類皆為得其處而安其産(産生/也)人臣亦無道知主¶
(主君/也)人臣以賞罰爵祿之所加知主(加施/也)主之賞罰¶
爵祿之所加者宜(宜猶/當也)則親䟽逺近賢不肖皆盡其¶
力而以為用矣(為君/用也)晉文公反國賞從亡者而陶&KR0546;¶
不與(賞不及/之也)左右曰君反國家爵禄三出而陶&KR0546;不¶
與敢問其説(欲知/之也)文公曰輔我以義導我以禮者吾¶
以為上賞教我以善&KR0416;我以賢者吾以為次賞拂吾¶
<pb:KR3j0009_SBCK_024-7a>¶
所欲數舉吾過者吾以爲末賞三者所以賞有功之¶
臣也若賞唐國之勞徒則陶&KR0546;將爲首矣(唐國晉國/也勤勞之)¶
(徒則陶&KR0546;也欲/不與三賞中也)周内史興聞之曰晉公其霸乎(内史/興周)¶
(大夫也奉使來/賜文公命聞之)昔者聖王先徳而後力晉公其當之¶
矣(當先德而/後力也)秦小主夫人用奄變群賢不説自匿百¶
姓鬱怨非上(小主秦君也秦厲公曾孫惠公/之子也夫人用奄變爲惑亂也)公子連¶
亡在魏聞之欲入因羣臣與民從鄭所之塞(公子連/一名元)¶
(秦厲公曾孫靈公之子也/於小主爲從父昆弟也)右主然守塞弗入(右主然/秦守塞)¶
(吏也弗内/公子連也)曰臣有義不兩主公子勉去矣(内公子連/則兩主矣)¶
(勸之使/疾去)公子連去入翟從焉氏塞(塞在安定/將之北翟)菌改入¶
<pb:KR3j0009_SBCK_024-7b>¶
之(&KR0818;改亦守塞吏也/入之内公子連也)夫人聞之大駭(小主夫人/也駭驚也)令吏¶
興卒奉命曰冦在邊卒與吏其始發也(發行/也)皆曰往¶
擊冦中道因變曰非擊冦也迎主君也(主君謂/公子連)公子¶
連因與卒俱來至雍圍夫人夫人自殺(雍秦/都也)公子連¶
立是爲獻公怨右主然而將重罪之(怨其不/入已也)徳菌改¶
而欲厚賞之(徳其入/已也)監突爭之曰不可(監突秦/大夫也)秦公¶
子之在外者衆(衆多/也)若此則人臣爭入亡公子矣此¶
不便主(如此則諸臣爭内亡公子亡公子/得入則爭爲君故於主不便也)獻公以爲¶
然故復右主然之罪(復反也反其/罪不復罪也)而賜菌改官大夫¶
(官大夫/秦爵也)賜守塞者人米二十石獻公可謂能用賞罰¶
<pb:KR3j0009_SBCK_024-8a>¶
矣凡賞非以愛之也罰非以惡之也用觀歸也所歸¶
善雖惡之賞所歸不善雖愛之罰(傳曰善有章雖賤/賞也惡有釁雖貴)¶
(罰也此/之謂也)此先王之所以治亂安危也(亂者能治之也/危者能安之也)¶
　　博志¶
五曰先王有大務去其害之者故所欲以必得所惡¶
以必除此功名之所以立也(立成/也)俗主則不然有大¶
務而不能去其害之者此所以無能成也夫去害務¶
與不能去害務此賢不肖之所以分也(分别/也)使獐疾¶
走馬弗及至已而得者其時顧也(反顧稽其行/故見得也)驥一¶
日千里車輕也以重載則不能數里任重也(任載/也)賢¶
<pb:KR3j0009_SBCK_024-8b>¶
者之舉事也不聞無功(言有/功也)然而名不大立利不及¶
世者愚不肖為之任也(愚不肖人為之任政事故使/其君賢名不立福利不及後)¶
(世子/孫也)冬與夏不能兩刑(傳曰火中而寒暑/退故曰不能兩刑)草與稼不¶
能兩成新穀熟而陳穀&KR0635;凡有角者無上齒果實繁¶
者木必庳(有覈曰果物莫能兩大故戴角者/無上齒果實繁者木為之庳小也)用智褊¶
者無遂功天之數也(遂成/也)故天子不處全不處極不¶
處盈全則必缺極則必反盈則必𧇊先王知物之不¶
可兩大故擇務當而處之孔墨寗越皆布衣之士也¶
慮於天下以為無若先王之術者(孔子墨翟也寗越/中牟人也知道術)¶
(之士/也)故日夜學之有便於學者無不為也有不便於¶
<pb:KR3j0009_SBCK_024-9a>¶
學者無肯為也蓋聞孔丘墨翟晝日諷誦習業夜親¶
見文王周公旦而問焉(夜則夢見文王周公而問其/道也論語曰吾衰久矣吾不)¶
(復夢見/周公)用志如此其精也(精微/宻也)何事而不達何為而¶
不成故曰精而熟之鬼將告之非鬼告之也精而熟¶
之也(史曰日精所學致無鬼/神故曰有鬼告之也)今有寳劒良馬於此玩¶
之不厭視之無倦寳行良道一而弗復欲身之安也¶
名之章也不亦難乎寗越中牟之鄙人也苦耕稼之¶
勞謂其友曰何為而可以免此苦也其友曰莫如學¶
學三十嵗則可以達矣寗越曰請以十嵗人將休吾¶
將不敢休人將卧吾將不敢卧十五嵗而周威公師¶
<pb:KR3j0009_SBCK_024-9b>¶
之(威公西周君也師之/者以寗越為師也)矢之速也而不過二里止也¶
步之遲也而百舍不止也今以寗越之材而久不止¶
其為諸侯師豈不宜哉養由基尹儒皆六藝之人也¶
荆廷嘗有神曰猨荆之善射者莫之能中荆王請養¶
由基射之養由基矯弓操矢而往未之射而括中之¶
矣發之則猨應矢而下則養由基有先中中之者矣¶
(幽通記曰養由基睇/而猨號此之謂也)尹儒學御三年而不得焉苦痛¶
之(痛悼/也)夜夢受秋駕於其師明日往朝其師望而謂¶
之曰吾非愛道也恐子之未可與也今日將教子以¶
秋駕(秋駕御/法也)尹儒反走北面再拜曰今昔臣夢受之¶
<pb:KR3j0009_SBCK_024-10a>¶
先為其師言所夢所夢固秋駕已上二士者可謂能¶
學矣可謂無害之矣此其所以觀後世已(二士寗越/尹儒也觀)¶
(示/也)¶
　　貴當¶
六曰名號大顯不可疆求必繇其道(繇用/也)治物者不¶
於物於人治人者不於事於君(治飭也/君侯也)治君者不於¶
君於天子治天子者不於天子於欲(欲貪欲也不貪/欲則天子安樂)¶
(也)治欲者不於欲於性性者萬物之本也不可長不¶
可短因其固然而然之此天地之數也窺赤肉而鳥¶
鵲聚貍處堂而衆䑕散(窺見也/散走也)衰絰陳而民知䘮竽¶
<pb:KR3j0009_SBCK_024-10b>¶
瑟陳而民知樂湯武修其行而天下從(修其仁義之/行故天下順)¶
(從之/也)桀紂慢其行而天下畔(慢易/也)豈待其言哉君子¶
審在已者而已矣荆有善相人者所言無遺策(遺猶/失也)¶
聞於國(國人聞/之也)莊王見而問焉對曰臣非能相人也¶
能觀人之友也觀布衣也其友皆孝悌純謹畏令如¶
此者其家必日益(益富/也)身必日榮矣所謂吉人也觀¶
事君者也其友皆誠信有行好善如此者事君日益¶
官職日進此所謂吉臣也(吉善/也)觀人主也其朝臣多¶
賢左右多忠主有失皆交爭証諫(交俱/也)如此者國日¶
安主日尊天下日服(服其/徳也)此所謂吉主也臣非能相¶
<pb:KR3j0009_SBCK_024-11a>¶
人也能觀人之友也莊王善之於是疾收士日夜不¶
懈遂霸天下故賢主之時見文藝之人也非特具之¶
而已也所以就大務也(就成/也)夫事無大小固相與通¶
田獵馳騁弋射走狗賢者非不為也為之而智日得¶
焉不肖主為之而智日惑焉志曰驕惑之事不亡奚¶
待(志古/記也)君有好獵者曠日持久而不得獸入則媿其¶
家室出則媿其知友州里惟其所以不得之故則狗¶
惡也欲得良狗則家貧無以(無以/買狗)於是還疾耕疾耕¶
則家富家富則有以求良狗狗良則數得獸矣田獵¶
之獲常過人矣(過猶/多也)非獨獵也百事也盡然霸王有¶
<pb:KR3j0009_SBCK_024-11b>¶
不先耕而成霸王者古今無有此賢者不肖之所以¶
殊也(殊異/也)賢不肖之所欲與人同堯桀幽厲皆然所¶
以爲之異故賢主察之以爲不可弗爲以爲可故爲¶
之爲之必繇其道物莫之能害此功之所以相萬也¶
(萬倍/也)¶
呂氏春秋卷二十四終¶
