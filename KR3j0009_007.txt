# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.220807
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB03n0068-007呂氏春秋-卷第七.
<pb:KR3j0009_SBCK_007-1a>¶
吕氏春秋第七卷　高氏訓解¶
　雲間　宋&KR0022;乂　范廷啓　徐益孫　張&KR0022;瑩校¶
　孟秋紀第七¶
　　七月紀¶
一曰孟秋之月長日至四旬六日(孟秋夏之七月夏/至後日尚長至四)¶
(十六日立秋晝夜等故/曰長日至四旬六日)日在翼(翼南方宿楚之分/野是月日躔此宿)昬¶
斗中旦畢中則立秋(斗北方宿吴之分野畢西方宿/越之分野是月昬旦時皆中於)¶
(南/方)其日庚辛其帝少皥(庚辛金日也少皥帝嚳之子/摯兄也以金徳王天下號為)¶
(金天氏死配金為/西方金徳之帝)其神蓐收(少皥氏裔子曰該皆有/金徳死託祀為金神)¶
其蟲毛其音商(金氣寒裸者衣毛蟲之屬而虎/為之長商金也其位在西方)律中¶
<pb:KR3j0009_SBCK_007-1b>¶
夷則其數九(夷則陽律也竹管音與夷則和太陽氣/衰太隂氣發萬物肅然應法成性故曰)¶
(律中夷則其數九五行/數五金第四故曰九)其味辛其臭腥(五行金味/辛金臭腥)其¶
祀門祭先肝(孟秋始内由門入故祀門也肝木也祭/祀之肉用其勝故先進肝又曰肝金也)¶
(自用其/藏也)凉風至白露降(凉風坤卦之/風爲損降下)寒蟬鳴鷹乃祭¶
鳥始用行戮(寒蟬得寒氣故翼而鳴時&KR0049;應也是月/鷹摯殺鳥於大澤之中四面陳之世謂)¶
(之祭鳥於是時乃始/行戮刑罰順秋氣)天子居總章左个(總章西向堂/也西方總成)¶
(萬物章明之也故曰/總章左个南頭室也)乘戎路駕白駱(戎路白路也白/馬黒鬛曰駱)¶
載白旂衣白衣服白玉(白順/金也)食麻與犬其噐廉以深¶
(犬金畜也廉利也象/金斷割深象隂&KR1068;藏)是月也以立秋先立秋三日太¶
史謁之天子(夏至後四十六日立/秋故在是月謁告也)曰某日立秋盛徳¶
<pb:KR3j0009_SBCK_007-2a>¶
在金天子乃齋(盛徳在金金主西/方也齋自禋絜)立秋之日天子親¶
率三公九卿諸侯大夫以迎秋於西郊(九里/之郊)還乃賞¶
軍率武人於朝(金氣用事治兵討暴非率不整非武/不齊故賞軍將與武人於朝與衆共)¶
(材過萬人曰/之)天子乃命將帥還厲兵簡練桀雋(桀千人曰雋)專¶
任有功以征不義(征正/也)詰誅暴慢以明好惡廵彼逺¶
方(廵行也逺/方天下也)是月也命有司修法制(禁/令)繕囹圄具桎¶
梏禁止姦(囹圄法室桎梏謂械在足曰桎/在手曰梏所以禁止人之姦邪)慎罪邪務¶
搏執命理瞻傷察創視折審斷(慎戒有姦罪者搏執/之也理獄官也使視)¶
(傷創毁折者可/斷之故曰審斷)决獄訟必正平戮有罪嚴斷刑(爭罪/曰獄)¶
(爭財曰訟决之者必得其/正乎不直者戮而刑之)天地始肅不可以贏(肅殺/素氣)¶
<pb:KR3j0009_SBCK_007-2b>¶
(始行不可以驕贏犯令/必誅故曰不可以贏)是月也農乃升穀天子嘗新¶
先薦寢廟(升進也先致寢廟孝經/曰四時祭祀不忘親也)命百官始收歛(收/歛)¶
(孟秋/始内)完隄防謹壅塞以備水潦(是月月麗于畢俾雨/滂沱故預完隄防備)¶
(水/潦)修宫室坿墻垣補城郭(坿讀如符/坿猶培也)是月也無以封¶
侯立大官(封侯裂圡封之邑也大/官謂上公九命之官)無割圡地行重幣¶
出大使(無割圡地以地賜人重幣金帛之幣大使/使命也方金氣之收藏皆所不宜行也)行¶
之是令而凉風至三旬孟秋行冬令則隂氣大勝介¶
蟲敗穀戎兵乃來(冬水王而行其令故隂氣大勝也/介蟲龜屬冬玄武故介甲之䖝敗)¶
(其穀也金水相并/則戎兵來侵為害)行春令則其國乃旱陽氣後還五¶
穀不實(春陽亢燥而行其令故枯旱也是月凉風用/事而行春煗之令而穀更生故害而不成實)¶
<pb:KR3j0009_SBCK_007-3a>¶
(也)行夏令則多火災寒熱不節民多瘧疾(夏火王而/行其令故)¶
(多火災金氣火氣寒熱相干/不節使民病瘧疾寒熱所生)¶
　　蕩兵(一作/用兵)¶
二曰古聖王有義兵而無有偃兵(偃/止)兵之所自來者¶
上矣(自從上古/上一作乆)與始有民俱(俱/皆)凡兵也者威也威也¶
者力也民之有威力性也性者所受於天也非人之¶
所能為也武者不能革(革/更)而工者不能移(移/易)兵所自¶
來者乆矣黄炎故用水火矣(黄黄帝炎炎帝也炎帝/為火災黄帝滅之也)¶
共工氏固次作難矣(共工之治九州有異髙辛氏/爭為帝而亡故曰火作難也)五¶
帝固相與爭矣遞興(一作/與)廢勝者用事又曰&KR0214;尤作¶
<pb:KR3j0009_SBCK_007-3b>¶
兵&KR0214;尤非作兵也利其械矣(&KR0214;尤少皥氏之末丸黎/之君名也始作亂伐無)¶
(罪殺無&KR0499;善用兵為之無道/非始造之也故曰非作兵也)未有&KR0214;尤之時民固剥¶
林木以戰矣勝者為長(長/率)長則猶不足治之故立君¶
(立置/也)君又不足以治之故立天子天子之立也出於¶
君君之立也出於長長之立也出於爭(戰勝而為長/故曰出於爭)¶
爭鬪之所自來者乆矣不可禁不可止(天生五材民/並用之廢一)¶
(不可誰能去兵兵之來乆矣聖人以治亂人以/亡廢興存亡昏明之術也故曰不可禁不可止)故古¶
之賢王有義兵而無有偃兵家無怒笞(一作/忿)則豎子¶
嬰兒之有過也立見(家無嚴親怒笞之威則小/子好争上下過立著見也)國無¶
刑罰則百姓之悟相侵也立見(無刑罰可畏臣下故/有相侵凌奪掠之罪)¶
<pb:KR3j0009_SBCK_007-4a>¶
天下無誅伐則諸侯之相暴也立見(無誅罰可畏故/相暴大兼小也)¶
故怒笞不可偃於家刑罰不可偃於國誅伐不可偃¶
於天下有巧有拙而已矣(巧者以治/拙者以亂)故古之聖王有¶
義兵而無有偃兵夫有以饐死者欲禁天下之食悖¶
(悖/惑)有以乘舟死者欲禁天下之船悖有以用兵喪其¶
國者欲偃天下之兵悖夫兵不可偃也譬之若水火¶
然(水以療湯火以熱食兵以除/亂夫何偃也故曰若水火然)善用之則為福不能¶
用之則為禍(傳曰能者養之以求福不/能者敗之以取禍此之謂)若用藥者然¶
得良藥則活人得惡藥則殺人義兵之為天下良藥¶
也亦大矣(義兵除天下之兇殘解百姓之/倒懸而生育之故方之於良藥)且兵之所¶
<pb:KR3j0009_SBCK_007-4b>¶
自來者逺矣未嘗少選不用貴賤長少賢者不肖相¶
與同有巨有微而已矣(少選須臾也賢不肖者用兵/皆欲得勝是其同也巨觕略)¶
(微要妙覩未/萌之萌也)察兵之微在心而未發兵也疾視兵也¶
作色兵也傲言兵也援推(一作/挂刺)兵也連(一作/速)反兵也¶
侈鬪兵也三軍攻戰兵也此八者皆兵也微巨之爭¶
也今世之以偃兵疾說者終身用兵而不自知悖故¶
說雖疆談雖辨文學雖愽猶不見聽(雖以辨文愽學/力說偃兵不自)¶
(知愽者不/聼從也)故古之聖王有義兵而無有偃兵兵誠義¶
以誅暴君而振苦民(一作/弱民)民之說也若孝子之見慈¶
親也若饑者之見美食也民之號呼而走之(走/歸)若疆¶
<pb:KR3j0009_SBCK_007-5a>¶
弩之射於深谿也若積大水而失其壅隄也中主猶¶
若不能有其民而况於暴君乎(中主非/賢君)¶
　　振亂¶
三曰當今之世濁甚矣(濁亂也君肆害不/可禁衞故亂甚)黔首之苦¶
不可以加矣(民人之苦毒/不可復增加)天子既絶賢者廢伏(絶若/三代)¶
(之末祚數盡也賢/者不見用故廢伏)世主恣行與民相離黔首無所告¶
愬(世主亂主也亂政亟行與民/相違黔首懷怨無所控告)世有賢主秀士宜察¶
此論也則其兵為義矣(賢主治主也秀士治士也宜/察恣行之主與民相離怨而)¶
(捨之也必舉兵誅之誅其君/弔其民故曰其兵為之義也)天下之民且死者也而¶
生(且行也治主之兵救/其民故曰將生也)且辱者也而榮(榮光/明也)且苦者¶
<pb:KR3j0009_SBCK_007-5b>¶
也而逸(民見吊/恤安逸)世主恣行則中人將逃其君去其親¶
又况於不肖者乎(遭恣行之君中凡之人將逃而去/之不能顧其親戚也又况下愚不)¶
(肖之人能保守其君/而不逃去其親者也)故義兵至則世主不能有其民¶
矣人親不能禁其子矣(世主暴亂若桀紂者也民去/之而歸湯武故不能得其有)¶
(也其親不能/禁止其子)凢為天下之民長也慮莫如長有道而¶
息無道賞有義而罰不義今之世學者多非乎攻伐¶
非攻伐而取救守取救守則鄉之所謂長有道而息¶
無道賞有義而罰不義之術不行矣天下之長民其¶
利害在(一本下/有此字)察此論也攻伐之與救守一實也(攻/伐)¶
(欲陷人救守欲/完人其實一也)而取舍人異(攻伐欲破人救守欲/全人故曰取舍人異)以¶
<pb:KR3j0009_SBCK_007-6a>¶
辨說去之終無所定論固不知悖也知而欺心誣也¶
(論說事情固不知之是為悖/實知之而自欺其心是為誣)誣悖之士雖辨無用矣¶
(辨無所能施/故謂之無用)是非其所取而取其所非也是利之而¶
反害之也安之而反危之也(民以為安而安之以禮/義也危之乃危亡之道)¶
(也故日安/之反危也)為天下之長患致黔首之大害者若說為¶
深(說若是者為天下之患/為黔首之害深而大也)夫以利天下之民為心者¶
不可以不熟察此論也(論猶/别也)夫攻伐之事未有不攻¶
無道而罰不義也攻無道而伐不義則福莫大焉黔¶
首利莫厚焉(厚重/也)禁之者(禁止/也)是息有道而伐有義¶
也是窮湯武之事而遂桀紂之過也(遂猶/長也)凡人之所¶
<pb:KR3j0009_SBCK_007-6b>¶
以惡為無道不義者為其罰也(惡猶/畏)所以蘄有道行¶
有義者為其賞也(蘄讀曰祈/或作勤)今無道不義存存者賞¶
之也(雖存幸耳/賞之非也)而有道行義窮窮者罰之也(雖窮不/幸耳罰)¶
(之非/也)賞不善而罰善欲民之治也不亦難乎(治整/也)故¶
亂天下害黔首者若論為大(論若是者賞所當罰罰/所當賞者是以亂天下)¶
(而害黔首/最為大也)¶
　　禁塞¶
四曰夫救守之心未有不守無道而救不義也守無¶
道而救不義則禍莫大焉(莫無也無/有大之者)為天下之民害¶
莫深焉(深重也無/有重之者)凡救守者太上以說(說說/言也)其次以¶
<pb:KR3j0009_SBCK_007-7a>¶
兵(以兵/威之)以說則承從(一作/徒)多群日夜思之事心任精¶
起則誦之卧則夢之自今單唇乾肺費神傷魂(單盡/乾晞)¶
(費損神人之神也魂人之陽/精也陽精爲魂隂精爲魄)上稱三皇五帝之業以¶
愉其意(愉/悅)下稱五伯名士之謀以信其事(信明也其/說救守之)¶
(制者主也謂/事)早朝晏罷以告制兵者(敵之主兵者)行說語衆以¶
明其道道畢說單而不行(畢單皆盡不/行不見從)則必反之兵¶
矣(說不見從故反/之以兵威之)反之於兵則必闘爭之情必且殺¶
人是殺無罪之民以興無道與不義者也無道與不¶
義者存是長天下之害(為天下之害/者得滋長)而止天下之利¶
(晉獻公曰物不兩施/害長故利止者也)雖欲幸而勝禍且始長(晉獻公/伐麗戎)¶
<pb:KR3j0009_SBCK_007-7b>¶
(史蘇曰勝而不&KR0123;/故曰禍乃始長也)先王之法曰為善者賞為不善者¶
罰古之道也不可易(易猶/違)今不别其義與不義而疾¶
取救守不義莫大焉害天下之民者莫甚焉故取攻¶
伐者不可非(於義可攻可伐/故不可非也)攻伐不可取(於義不可/攻不可伐)¶
(故不可取/惟義所作)救守不可非(於義當救當/守故不可非)救守不可取(於/義)¶
(當守當救不可/取而有之也)惟義兵為可兵茍義攻伐亦可(以有/道攻)¶
(伐無道故司馬法曰以戰/去戰雖戰可也此之謂也)救守亦可(謂諸侯思啓封/疆以無道攻有)¶
(道雖救之可也極/困設守亦可也)兵不義攻伐不可(若以桀紂之兵/攻伐湯武曷當)¶
(可/乎)救守不可(桀紂堅守而徃/救之亦不可也)使夏桀殷紂無道至於¶
此者幸也使吳夫差智伯瑶侵奪至於此者幸也(夫/差)¶
<pb:KR3j0009_SBCK_007-8a>¶
(吴王闔閭之子智伯/智宣子之子襄子也)使晉厲陳靈宋康不善至於此¶
者幸也(晉厲公景公之子州蒲也陳靈公共公之子/平國者也宋康王在春秋後當戰國時僣稱)¶
(王)若令桀紂知必國亡身死殄無後類吾未知其厲¶
為無道之至於此也吳王夫差智伯瑤知必國為丘¶
墟身為刑戮吾未知其為不善無道侵奪之至於此¶
也(夫差智伯為無道侵奪無厭夫差為越王句/踐所滅智伯為襄于所殺於晉陽之下也)晉厲¶
知必死於匠麗氏(匠麗氏晉大夫家也厲公無道/欒書中行偃殺之於匠麗氏也)陳¶
靈知必死於夏徴舒(夏徴舒陳大夫御叔之子夏姬/所生也靈公通於夏姬與孔寧)¶
(儀行父飲酒於夏氏徴舒過之公謂行父曰徴舒似/汝對曰亦似君徴舒病之公出自其廐射而殺之故)¶
(曰死於/夏徴舒)宋康知必死於温吾未知其為不善之至於¶
<pb:KR3j0009_SBCK_007-8b>¶
此也(溫魏邑也宋康王名偃宋元公佐六世之孫辟/兵之子也立十一年自為王東敗齊取五城南)¶
(敗楚取二百里西敗魏軍於温與齊楚魏為敵國以/韋囊盛血懸而射之號曰射天諸侯患之咸曰宋復)¶
(為紂不可不誅即位四十七年齊湣王與楚/魏伐宋遂滅之而三分其地故曰死於温)此七君¶
者大而無道不義所殘殺無罪之民者不可為萬數¶
(萬人一數之言/多不可勝數)壯佼老㓜胎&KR2213;之死者大實平原廣¶
堙深谿大谷赴巨水積灰填溝洫險阻犯流矢蹈白¶
刃加之以凍餓饑寒之患以至於今之世為之愈甚¶
故暴骸骨無量數(言/多)為京丘若山陵(戰闘殺人合土/築之以為京觀)¶
(故謂之京丘若/山陵髙大也)世有興主仁士深意念此亦可以痛¶
心矣亦可以悲哀矣(哀亦/痛也)察此其所自生生於有道¶
<pb:KR3j0009_SBCK_007-9a>¶
者之廢而無道者之恣行(慾放/也)夫無道者之恣行幸¶
矣(無道者恣其情欲而見信/用不得誅滅是乃幸也)故世之患不在救守而¶
在於不肖者之幸也救守之說出則不肖者益幸也¶
賢者益疑矣(疑怪其何/以益幸也)故大亂天下者在於不論其¶
義而疾取救守(疾猶/爭也)¶
　　懷寵¶
五曰凡君子之說也非茍辨也士之議也非茍語也¶
必中埋然後說(理/義)必當義然後議(議/言)故說義而王公¶
大人益好理矣士民黔首益行義矣(一命為士民士/民之說為士者)¶
(彰明/也)義理之道彰則暴虐姦詐侵奪之術息也(息滅)暴¶
<pb:KR3j0009_SBCK_007-9b>¶
虐姦詐之與義理反也其埶不俱勝不兩立故兵入¶
於敵之境(境/壤)則民知所庇矣(庇依/廕也)黔首知不死矣(知/義)¶
(兵救民之/命不殺害)至於國邑之郊不虐五穀不掘墳墓不伐¶
樹木不燒積聚不焚室屋不取六畜得民虜奉而題¶
歸之(奉送/也)以彰好惡(好其顓民惡其惡君也傳曰其/君是惡其民何罪此之謂也)¶
信與民期以奪敵資(以信與民期不違之也資用也/敵以暴虐用其民故以信義奪)¶
(其民/也)若此而猶有憂恨冐疾遂過不聽者雖行武焉¶
亦可矣先發聲出號(號/令)曰兵之來也以救民之死(死/命)¶
子之在上無道据傲(子謂所伐/國之君)荒怠貪戾虐衆恣睢¶
自用也辟逺聖制謷醜先王排訾舊興上不順天(順/承)¶
<pb:KR3j0009_SBCK_007-10a>¶
下不惠民(恵/愛)徴歛無期來索無厭(其度/厭之)罪殺不辜慶¶
賞不當若此者天之所誅也人之所讐也不當為君¶
今兵之來也將以誅不當為君者也以除民之讐而¶
順天(一作/民)之道也民有逆天之道衞人之讐者身死¶
家戮不救(衞猶䕶𦔳也救無道之君/則身死家戮不救貳也)有能以家聽者¶
祿之以家(以一家/祿之)以里聽者祿之以里(里閭也周禮/五家為比五)¶
(比為閭閭/二十五家)以鄉聽者祿之以鄉(周禮二千五百家為/州五州為鄉鄉萬二)¶
(千五/百家)以邑聽者祿之以邑(周禮八家為井四井為邑/四十二家也此上鄉邑皆)¶
(不從/周禮)以國聽者祿之以國(國都也周禮二千五百家/為縣四縣為都然則國都)¶
(萬家/也)故克其國不及其民(克勝/及罪)獨誅所誅而已矣(所/誅)¶
<pb:KR3j0009_SBCK_007-10b>¶
(君/也)舉其秀士(一本作/秀儁)而封矦之(秀士/雋士)選其賢良而尊¶
顯之(授以/上位)求其孤寡而振恤之(無子曰孤無夫/曰寡振贍矜恤)見其¶
長老而敬禮之(尊髙/年)皆益其祿加其級(祿食/級等)論其罪¶
人而救出之(論猶/理)分府庫之金散倉廩之粟(金鐡也/可以為)¶
(田噐皆布散/以與人民)以鎮撫其衆不私其財問其叢社大祠¶
民之所不欲廢者而復興之(興之奉/其祀)曲加其祀禮是¶
以賢者榮其名而長老說其禮民懷其徳(懷安/也)今有¶
人於此能生死一人(生活/也)則天下必爭事之矣(事此/一人)¶
義兵之生一人亦多矣人孰不說故義兵至則鄰國¶
之民歸之若流水(民歸之若流水/不可壅禦也)誅國之民望之若¶
<pb:KR3j0009_SBCK_007-11a>¶
父母行地滋逺得民滋衆(所誅國之民晞望義兵之/至若望其父母滋益衆多)¶
(也孟子曰有百姓簞食壺漿/以迎王師奚為後予此之謂)兵不接刃而民服若化¶
(接交若被/其化也)¶
吕氏春秋第七卷終¶
<pb:KR3j0009_SBCK_007-11b>¶
