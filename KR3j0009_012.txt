# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.443417
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB03n0068-012呂氏春秋-卷第十二.
<pb:KR3j0009_SBCK_012-1a>¶
吕氏春秋第十二卷　髙氏訓解¶
　雲間　宋&KR0022;乂　張&KR0022;瑩　徐益孫　何玉畏校¶
　季冬紀第十二¶
　　十二月紀¶
一曰季冬之月日在婺女(季冬夏之十二月婺女北/方宿越之分野是月日躔)¶
(此宿/也)昬婁中旦氐中(婁西方宿魯之分野氐東方宿/韓之分野是月昏旦時皆中於)¶
(南/方)其日壬癸其帝顓頊其神玄𡨕其蟲介其音羽律¶
中大吕(大吕陰律竹管音與大吕和也萬物萌生動/於黄泉未能逹見吕旅也所以旅去陰即陽)¶
(𦔳其成功故/曰大吕也)其數六其味醎其臭朽其祀行祭先腎¶
鴈北鄉鵲始巢(鴈在彭蠡之澤是月皆北鄉將来至/北漠也鵲陽鳥順陽而動是月始為)¶
<pb:KR3j0009_SBCK_012-1b>¶
(巢/也)乳雉雊(詩云雉之朝雊尚/求其雌乳卵也)天子居玄堂右个(玄堂/北向)¶
(堂右个東/頭室也)乘玄輅駕鐵驪載玄旂衣黒衣服玄玉食¶
黍與彘其噐宏以弇命有司大儺旁磔出圡牛以送¶
寒氣(大儺逐盡陰氣為陽導也今人臘嵗前一日擊/皷驅疫謂之逐除是也周禮方相氏掌蒙熊皮)¶
(黄金四目玄衣朱裳執戈揚楯率百𨽻而時儺以索/室驅疫鬼此之謂也旁磔犬羊於四方以攘其畢冬)¶
(之氣也出圡牛今之鄉縣得立春/節出勸耕圡牛於東門外是也)征鳥厲疾乃畢行¶
山川之祀及帝之大臣天地之神祗(征猶飛也厲髙/也言是月羣鳥)¶
(飛行髙且疾也帝之大臣功施於民若禹稷之屬也/天曰神地曰祗是月嵗終報功載祀典諸神畢祀之)¶
(漁讀如論語之語/也)是月也命漁師始漁天子親徃(是月也將捕魚故)¶
(命其長也天/子自行觀之)乃嘗魚先薦寢廟冰方盛水澤復(復亦/盛也)¶
<pb:KR3j0009_SBCK_012-2a>¶
(復或作&KR0232;/東重累也)堅命取冰冰已入(入凌室也詩云二之日/鑿冰冲冲三之日納于)¶
(凌陰此/之謂也)令告民出五種(出之於窌/簡擇之也)命司農計耦耕事¶
(紂㑹也/耦㑹也)修耒耜具田噐命樂師大合吹而罷(周禮籥/章仲春)¶
(晝擊土鼔吹邠詩以逆暑仲秋夜逆寒/亦如之舉春秋省文也則冬夏可知)乃命四監收¶
秩薪柴以供寢廟及百祀之薪燎(四監者周制天子/畿方千里之内分)¶
(為百縣縣有四郡郡有一大夫監之故命四監使收/掌薪柴也燎者積聚柴薪置璧與牲於上而燎之升)¶
(其煙氣故曰以供寢/廟及百祀之薪燎也)是月也日窮于次月窮于紀星¶
廻于天(次宿也是月日周於牽牛故曰日窮于次也/月遥日相合為紀月終紀光盡而復生曰朔)¶
(故曰月窮于紀日有常行行於中道五星隨之故曰/星廻于天也一説十二次窮於牽牛故曰窮于次也)¶
(紀道也月窮于故宿故曰窮於紀星廽于天謂二十/八宿更見于南方是月廻于牽牛故曰星廻于天也)¶
<pb:KR3j0009_SBCK_012-2b>¶
數將㡬終嵗將更始(夏以十三月為正夏數得天言/天時者皆從夏正也故於是月)¶
(十二月之數近終嵗/將更始於正月也)專於農民無有所使(農事將起/獨於農民)¶
(無所役/使也)天子乃與卿大夫飭國典論時令以待來嵗¶
之宜(飭讀曰勑勑正國法論/時令所宜者而行之)乃命太史次諸侯之列¶
賦之犧牲(次列也諸侯異姓者太史乃次其/列位國之大小賦歛其犧牲也)以供皇¶
天上帝社稷之享(皇天上帝五帝也社后圡之神謂/句龍也稷田官之神謂列山氏子)¶
(柱與周棄/也享禮也)乃命同姓之國供寢廟之芻豢(寢廟祖廟/也親同姓)¶
(故使供之也牛羊/曰芻犬豕曰豢)令宰歷卿大夫至于庶民圡田之¶
數而賦之犧牲以供山林名川之祀(宰歷於周禮爲/太宰建邦之六)¶
(典八法以御其/衆故命之也)凡在天下九州之民者無不咸獻其¶
<pb:KR3j0009_SBCK_012-3a>¶
力(咸皆也/獻致也)以供皇天上帝社稷寢廟山林名川之祀¶
行之令是此謂一終三旬二日(行之令是行是之令/也終一嵗十二月終)¶
(也三旬二日者十日一旬也二十日為/二旬後一旬在新月故日三旬二日)季冬行秋令¶
則白露蚤降介蟲為妖四鄰入保(金氣白故白露蚤/降介甲之蟲為妖)¶
(災也金爲兵革故四境之/民入城郭以自保守也)行春令則胎夭多傷國多¶
固疾命之曰逆(季冬大寒而行春温仁之令氣不和/調故胎養夭傷國多逆氣之由故命)¶
(曰/逆)行夏令則水潦敗國時雪不降冰凍消釋(火氣炎/陽又多)¶
(淋雨故水潦敗國也時雪當降而不降冰/凍不當消釋而消釋火氣温于時之徴也)¶
　　士節¶
二曰士之為人當理不避其難(理義也殺身成/義何難之避也)臨患¶
<pb:KR3j0009_SBCK_012-3b>¶
忘利(道而/用之)遺生行義(惟義所在不必生/也故曰遺生也)視死如歸(易/也)¶
有如此者國君不得而友天子不得而臣(以其義髙/任大一國)¶
(之君不能得友天子不能得臣也堯不能屈許/由周不能移伯夷漢髙不能致四皓此之類也)大者¶
定天下其次定一國必由如此人者也(定天下舜禹/周棄是也定)¶
(一國蘧伯玉/叚干木是也)故人主之欲大立功名者不可不務求¶
此人也(務勉/也)賢主勞於求人而佚於治事(得賢而任/之故佚於)¶
(治事/也)齊有北郭騷者結罘罔梱蒲葦織屨履(一作/葩履)以¶
養其母猶不足(猶尚/也)踵門見晏子曰願乞所以養母¶
晏子之僕謂晏子曰此齊國之賢者也其義不臣乎¶
天子不友乎諸侯於利不茍取於害不茍免(於不義/之利不)¶
<pb:KR3j0009_SBCK_012-4a>¶
(茍且而取也當義/能死故不苟免)今乞所以養母是説夫子之義也¶
必與之晏子使人分倉粟分府金而遺之辭金而受¶
粟有間晏子見疑於齊君(有間無/㡬間也)出奔過北郭騷之¶
門而辭(辭者/别也)北郭騷沐浴而出見晏子曰夫子將焉¶
適(適之/也)晏子曰見疑於齊君將出奔(奔走/也)北郭子曰¶
夫子勉之矣晏子上車太息而歎曰嬰之亡豈不宜¶
哉亦不知士甚矣晏子行(行去/也)北郭子召其友而告¶
之曰説晏子之義而當乞所以養母焉吾聞之曰養¶
及親者身伉其難(伉/當)今晏子見疑吾將以身死白之¶
(白明/也)著衣冠令其友操劒奉笥而從造於君庭求復¶
<pb:KR3j0009_SBCK_012-4b>¶
者曰晏子天下之賢者也去則齊國必侵矣必見國¶
之侵也不若先死請以頭託白晏子也因謂其友曰¶
盛吾頭於笥中奉以託退而自刎也其友因奉以託¶
其友謂觀者曰北郭子為國故死吾將為北郭子死¶
也又退而自刎齊君聞之大駭乗驛而自追晏子及¶
之國郊(驛傳車也/郊境也)請而反之晏子不得已而反聞北¶
郭騷之以死白已也曰晏嬰之亡豈不宜哉亦愈不¶
知士甚矣(晏子自謂施北郭騷不得其人為不知士/也又不知北郭騷能爲其殺身以明已故)¶
(曰嬰之亡豈不宜㦲亦愈/不知士甚矣自責深也)¶
　　介立(一作/立意)¶
<pb:KR3j0009_SBCK_012-5a>¶
三曰以貴富有人易以貧賤有人難今晉文公出亡¶
(文公名重耳晉獻公之太子申生異母弟也遭麗&KR0078;/之亂太子申生見殺重耳避難奔翟十二年自翟經)¶
(於諸/國也)周流天下窮(一作/貧)矣賤矣而介子推不去有以¶
有之也反國有萬乗而介子推去之無以有之也能¶
其難(能以貧賤/有人也)不能其易(不能以富/貴有人也)此文公之所以¶
不王也(力能霸徳/不能王也)晉文公反國(一作/反入)介子推不肯受¶
賞自爲賦詩曰有龍于飛周徧天下五蛇從之爲之¶
丞輔(丞佐也輔相也龍君也以喻文公五蛇/以喻趙衰狐偃賈他魏犨介子推也)龍反其¶
鄉得其處所四蛇從之得其露雨(露雨/膏澤)一蛇羞之橋¶
死於中野懸書公門而伏於山下文公聞之曰譆此¶
<pb:KR3j0009_SBCK_012-5b>¶
必介子推也避舎變服令士庶人曰有能得介子推¶
者爵上卿田百萬(百萬/畆也)或遇之山中負釜(一作/貧文)蓋䔲¶
(音/登)問焉曰請問介子推安在應之曰夫介子推茍不¶
欲見而欲隠吾獨焉知之遂背而行終身不見人心¶
之不同豈不甚哉今世之逐利者早朝晏退焦脣乾¶
嗌日夜思之猶未之能得今得之而務疾逃之介子¶
推之離俗逺矣東方有士焉曰爰旌目將有適也而¶
餓於道狐父之盗曰丘見而下壺餐以餔之爰旌目¶
三餔之而後能視曰子何為者也曰我狐父之人丘¶
也爰旌目曰譆汝非盗耶胡爲而食我吾義不食子¶
<pb:KR3j0009_SBCK_012-6a>¶
之食也兩手㨿地而&KR0269;之不出喀喀然遂伏地而死¶
(昔者齊飢黔敖為食於路有人戢其履瞢瞢而求黔/敖呼之曰嗟來食&KR0045;其目而應之曰吾惟不食嗟來)¶
(之食以至於此黔敖隨而謝之遂去不食而死君子/以爲其嗟也可去其謝也可食一介相似旌目其𩔗)¶
(邑名也/也)鄭人之下　也(義則未聞)莊蹻之暴郢也(莊蹻楚/成王之)¶
(大盗郢/楚都)秦人之圍長平也(秦使白起圍趙括軍於/長平坑其四十萬衆)韓¶
荆趙此三國者之將帥貴人皆多驕矣其士卒衆庶¶
皆多壯矣因相暴以相殺脆弱者拜請以避死(避猶/免也)¶
其卒逓而相食不辨其義冀幸以得活如爰旌目已¶
食而不死矣惡其義而不肯不死今此相為謀豈不¶
逺哉¶
<pb:KR3j0009_SBCK_012-6b>¶
　　誠廉¶
四曰石可破也而不可奪堅(性/堅)丹可磨(一作靡/注亦同)也而¶
不可奪赤堅與赤性之有性也者所受於天也非擇¶
取而為之也豪士(一作/人豪)之自好者其不可漫以汙也¶
亦猶此也(倍百人/為豪)昔周之將興也有士二人處於孤¶
竹曰伯夷叔齊(孤竹國在遼西/殷諸侯國也)二人相謂曰吾聞西¶
方有偏伯焉似將有道者今吾奚為處乎此哉二子¶
西行如周至於岐陽則文王已殁矣武王即位觀周¶
徳則王使叔旦就膠鬲於次四内(四内/地名)而與之盟曰¶
加富三等就官一列為三書同辭血之以牲埋一於¶
<pb:KR3j0009_SBCK_012-7a>¶
四内皆以一歸又使保召公就微子開於共頭之下¶
(共頭/水名)而與之盟曰世為長侯守殷常祀相奉桑林宜¶
私孟諸(相猶使也使奉桑林之樂/孟諸澤名也為私邑也)為三書同辭血之¶
以牲埋一於共頭之下皆以一歸伯夷叔齊聞之相¶
視而笑曰譆異乎哉此非吾所謂道也昔者神農氏¶
之有天下也時祀盡敬而不祈福也(時四時/祈求也)其於人¶
也忠信盡治而無求焉(無所求/於民也)樂正與為正樂治與¶
為治不以人之壤自成也不以人之庳自髙也今周¶
見殷之僻亂也而遽為之正與治(遽疾/也)上謀而行貨¶
阻丘而保威也(行貨謂與膠鬲盟加/富三等也阻依保持)割牲而盟以為¶
<pb:KR3j0009_SBCK_012-7b>¶
信因四内與其頭以明行&KR0045;夢以説衆(宣&KR0045;武王烕/殷之夢以喜)¶
(衆/民)殺伐以要利以此紹殷是以亂易暴也(紹/續)吾聞古¶
之士遭乎治世不避其任(任職也/力所能)遭乎亂世不為茍¶
在今天下闇周徳衰矣與其並乎周以漫吾身也(漫/汙)¶
不若避之以潔吾行二子北行至首陽之下而餓焉¶
人之情莫不有重莫不有輕(莫不有重於天下也/莫不有輕義重身也)有¶
所重則欲全之有所輕則以養所重(養所重不汙於/武王為以全其)¶
(忠/也)伯夷叔齊此二士者皆出身棄生以立其意輕重¶
先定也(伯夷叔齊讓國而去輕/身重名故曰輕重先定)¶
　　不侵¶
<pb:KR3j0009_SBCK_012-8a>¶
五曰天下輕於身而士以身為人(輕於身重於義也/以身為人者為人)¶
(殺/身)以身為人者如此其重也(淮南記曰左手據天下/之圖右手刎其喉愚夫)¶
(不為也今以義為人殺/身故曰如此其重也)而人不知以奚道相得(奚何/也不)¶
(知以何道得人乃/令之為已死也)賢主必自知士故士盡力竭智直¶
言交爭而不辭其患(士為知己者死故盡/力竭智何患之辭也)豫讓公孫¶
弘是矣當是時也智伯孟嘗君知之矣(智伯知豫讓/故為之報讐)¶
(言士為知己者死也孟嘗君知/公孫弘故為之不受折於秦也)世之人主得地百里¶
則喜四境皆賀(舉國皆賀國/中喜可知也)得士則不喜不知相賀¶
不通乎輕重也(不但不知相賀也乃不知/賢也故曰不通乎輕重也)湯武千乘¶
也而士皆歸之(湯殷受命之王名天乙商主癸/之子也武王周文王之子名發)桀紂¶
<pb:KR3j0009_SBCK_012-8b>¶
天子也而士皆去之(桀夏失天下之主帝臯之孫帝/發之子紂殷失天下之王太丁)¶
(之孫帝乙/之子也)孔墨布衣之士也(孔子/墨翟)萬乘之主千乘之¶
君不能與之爭士也(萬乘天子也千乗諸侯也士不/歸之而歸孔墨故曰不能與之)¶
(爭士/也)自此觀之尊貴富大不足以來士矣(來猶/致也)必自¶
知之然後可(可者可/致也)豫讓之友謂豫讓曰子之行何¶
其惑也子嘗事范氏中行氏諸侯盡滅之而子不為¶
報至於智氏而子必為之報何故豫讓曰我將告子¶
其故(告語也/故事也)范氏中行氏我寒而不我衣我饑而不¶
我食而時使我與千人共其養是衆人畜我也夫衆¶
人畜我者我亦衆人事之至於智氏則不然出則乘¶
<pb:KR3j0009_SBCK_012-9a>¶
我以車入則足我以養衆人廣朝而必加禮於吾所¶
謂國士畜我也夫國士畜我者我亦國士事之豫讓¶
國士也而猶以人之於已也為念(於猶/厚也)又况於中人¶
乎孟嘗君為從(關東/曰從)公孫弘謂孟嘗君曰君不若使¶
人西觀秦王意者秦王帝王之主也君恐不得為臣¶
何暇從以難之(言不能成從/以難秦也)意者秦王不肖主也君¶
從以難之未晩也(晩/後)孟嘗君曰善願因請公往矣公¶
孫弘敬諾以車十乗之秦秦昭王聞之而欲醜之以¶
辭以觀公孫弘(昭王秦惠王之子武王之弟也醜/或作耻耻辱也觀公孫弘云何也)公¶
孫弘見昭王昭王曰薛之地小大幾何公孫弘對曰¶
<pb:KR3j0009_SBCK_012-9b>¶
百里昭王笑曰寡人之國地數千里猶未敢以有難¶
也今孟嘗君之地方百里而因欲以難寡人猶可乎¶
公孫弘對曰孟嘗君好士大王不好士昭王曰孟嘗¶
君之好士何如公孫弘對曰義不臣乎天子不友乎¶
諸侯得意則慙爲人君不得意則不肖爲人臣如此¶
者三人(有此者/三人也)能治可爲管商之師(管仲/商鞅)説義聽行¶
其能致主霸王如此者五人(有此者/五人也)萬乗之嚴主辱¶
其使者退而自刎也必以其血汙其衣有如臣者七¶
人(臣公孫弘自謂也故/言有如臣者七人也)昭王笑而謝焉自客胡爲若¶
此寡人善孟嘗君欲客之必謹諭寡人之意也(諭/明)公¶
<pb:KR3j0009_SBCK_012-10a>¶
孫弘敬諾公孫弘可謂不侵矣昭王大王也孟嘗君¶
千乘也立千乘之義而不可凌(凌/侮)可謂士矣(孔子曰/使於四)¶
(方不辱君命可謂/士矣此之謂也)¶
　　序意(一作/廉孝)¶
維秦八年嵗在涒灘(八年秦始皇即位八年也嵗在/申名涒灘涒大也灘循也萬物)¶
(皆大循其情性也涒灘誇/人短舌不能言為涒灘也)秋甲子朔朔之日良人請¶
問十二紀(良人君/子也)文信侯曰(吕不韋封洛/陽號文信侯)嘗得學黄¶
帝之所以誨顓頊矣爰有大圜在上大矩在下(圜天/也矩)¶
(方地/也)汝能法之為民父母蓋聞古之清世(清/平)是法天¶
地凡十二紀者所以紀治亂存亡也所以知夀天吉¶
<pb:KR3j0009_SBCK_012-10b>¶
凶也上揆之天下驗之地中審之人若此則是非可¶
不可無所遁矣天曰順順維生地曰固固維寜人曰¶
信信維聴三者咸當無為而行行也者行其理也行¶
數循其理平其私夫私視使目盲私聽使耳聾私慮¶
使心狂三者皆私設精則智無由公(公正/也)智不公則¶
福日衰災日隆(隆/盛)以日倪而西望知之(日中而盛跌/而衰人之盛)¶
(衰於此西望日暮也/故曰倪而西望之也)趙襄子㳺於囿中至於梁馬却¶
不肯進青荓(一作/荓)為參乗襄子曰進視梁下𩔗有人¶
(𩔗象/也)青荓進視梁下豫讓却寢佯為死人叱青荓曰¶
去長者吾且有事(言將殺/襄子)青荓曰少而與子友子且¶
<pb:KR3j0009_SBCK_012-11a>¶
為大事而我言之是失相與友之道子將賊吾君而¶
我不言之是失為人臣之道如我者惟死為可適(可/得)¶
(死/也)乃退而自殺青荓非樂死也重失人臣之節惡廢¶
交友之道也青荓豫讓可謂之友也¶
吕氏春秋第十二卷終¶
<pb:KR3j0009_SBCK_012-11b>¶
