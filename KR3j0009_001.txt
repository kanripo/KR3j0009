# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:31.968692
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0068-001呂氏春秋-卷第一.
<pb:KR3j0009_SBCK_001-1a>¶
吕氏春秋第一卷　髙氏訓解¶
　雲間　宋&KR0022;乂　張&KR0022;瑩　徐益孫　何玉畏校¶
　孟春紀第一¶
　　正月紀¶
一曰孟春之月日在營室(孟長春時夏之正月也營/室北方宿衛之分野是月)¶
(日𨇠/此宿)昏參中旦尾中(參西方宿晉之分野尾東方宿/燕之分野是月昏旦時皆中於)¶
(南/方)其日甲乙其帝太皥(甲乙木日也太皥伏羲氏以/木德王天下之號死祀於東)¶
(方爲木/德之帝)其神句芒(句芒少皥氏之裔子曰重佐/木德之帝死爲木官之神)其&KR0393;¶
鱗其音角(東方少陽物去太隂甲散爲鱗鱗魚/屬也龍爲之長角木也位在東方)律中¶
太簇其數八(太簇陽律也竹管音與太簇聲和太隂/氣衰少陽氣發萬物動生簇地而出故)¶
<pb:KR3j0009_SBCK_001-1b>¶
(曰律中太蔟五行數/五木第三故數八)其味酸其臭羶(春東方木王木/味酸酸者鑚也)¶
(萬物應陽鑚地而/出羶木香羶也)其祀戸祭先脾(蟄伏之𩔗始動生/出由戸故祀戸也)¶
(脾属圡陳爼豆脾在前故曰祭先脾春木勝/圡先食所勝也一說脾属木自用其藏也)東風解¶
凍蟄蟲始振(蟄讀如詩文王之什東方木木火母也/火氣温故東風解凍氷泮釋地蟄伏之)¶
(蟲乗陽始振/動蘇生也)魚上冰&KR0425;祭魚(魚鯉鮒之属也應陽而/動上負冰&KR0425;獱水禽也)¶
(取鯉魚置水邊四面陳之/世謂之祭魚爲時候者)候鴈北天子居青陽左个¶
(&KR0049;時之鴈從彭蠡來北過至北極之沙漠也青陽者/明堂也中方外圜通逹四出各有左右房謂之个猶)¶
(隔也東出謂之青陽南出謂之明堂西出謂之總章/北出謂之玄堂是月天子朝日告朔行令於左个之)¶
(房東向堂/北頭室也)乗鸞輅駕蒼龍(輅車也鸞鳥在衡和在軾/鳴相應和後世不能復致)¶
(鏄銅爲之餙以金謂之鵉輅也周禮馬八尺/以上爲龍七尺以上爲騋六尺以上爲馬也)載青旂¶
<pb:KR3j0009_SBCK_001-2a>¶
衣青衣服青玉(旂旗名交龍爲旂載者若今之雞翹/車是也服佩也所衣服佩玉皆青者)¶
(順木/色也)食麥與羊其噐䟽以逹(麥属金羊属土是月也/金土以老食所勝也宗)¶
(廟所用之噐皆䟽鏤通/逹以象陽氣之射出)是月也以立春(冬至後四十/六日而立春)¶
(立春之節多/在是月也)先立春三日太史謁之天子曰某日立¶
春盛德在木(謁告也周禮太史掌國之六典正歲時/以序事故告天子以立春日也盛德在)¶
(木正東/方也)天子乃齋(論語曰齋必變食居/必遷坐自禋㓗也)立春之日天¶
子親率三公九卿諸侯大夫以迎春於東郊(率使也/迎春木)¶
(氣於東方/八里之郊)還乃賞公卿諸侯大夫於朝(賞爵禄之賞/也三公至尊)¶
(坐而論道不嫌不賞故/但言卿諸侯大夫者也)命相布德和令行慶施惠下¶
及兆民(相三公也出爲二伯一相處于内也布陽德/和柔之令行其慶善施其澤惠下至于兆民)¶
<pb:KR3j0009_SBCK_001-2b>¶
(無不被/之也)慶賜遂行無有不當(各得其/所也)廼命太史守典¶
奉法司天日月星辰之行(典六典法八法日月五星/行度遲速太史之職也故)¶
(命使司/知之也)宿離不忒無失經紀以初爲常(忒差也星辰/宿度司知其)¶
(度以起牽牛/之初爲常)是月也天子乃以元日祈穀于上帝(日/從)¶
(甲至癸也元善也祈/求也上帝天帝也)乃擇元辰天子親載耒耜措之¶
參于保介之御間(元善也辰十二辰從子至亥也耒/耜耕噐也措置也保介副也御致)¶
(也擇善辰之日載耒耜之具於/籍田致于保介之間施用之也)率三公九卿諸侯大¶
夫躬耕帝籍田(躬親也天子籍田千畆以/供上帝之粢盛故曰帝籍)天子三推¶
三公五推卿諸侯大夫九推(禮以三爲文故天子三/推謂一發也國語曰王)¶
(耕一發班三之班次也謂公卿大夫各三/其上公三發卿九發大夫二十七發也)反執爵于¶
<pb:KR3j0009_SBCK_001-3a>¶
太寢(爵飲爵太寢祖廟也示歸/功於先祖故於廟飲酒也)三公九卿諸侯大夫¶
皆御命曰勞酒(御致天子之命勞群/臣於太廟飲之以酒)是月也天氣下¶
降地氣上騰天地和同草木繁動(是月也泰卦用事/乾下坤上天地和)¶
(同繁衆動/挺而生也)王布農事命田舍東郊(命令也東郊農郊/也命農大夫舍止)¶
(東郊監/視田事)皆修封疆審端徑術(修治也封界也起其疆/畔紀督惰窳於疆下也)¶
(詩云中田有廬疆埸有𤓰無休廢也/端正其徑路不得邪行敗稼穡也)善相丘陵阪險¶
原隰(相視也阪險傾危也/廣平曰原下濕曰隰)土地所宜五榖所殖(殖/長)以¶
教道民必躬親之(詩云弗躬弗/親庶民弗信)田事既飭先定凖直¶
農乃不惑(飭讀作勑勑督田事凖定/其功農夫正直不疑惑也)是月也命樂正¶
入學習舞(樂正樂官之長也入學官教國子講習羽/籥之舞周禮大胥掌學士之板以六樂之)¶
<pb:KR3j0009_SBCK_001-3b>¶
(㑹正舞/位也)乃修祭典命祀山林川澤犧牲無用牝(典掌/也功)¶
(施於民則祀之山林川澤百物所生又能興/雲雨以殖嘉苖故祀之無用牝尚蠲㓗也)禁止伐¶
木(春木王尚/長養也)無覆巢無殺孩蟲胎犬飛鳥無麛無𡖉¶
(蕃庶物也麛子曰/犬鹿子曰麛也)無聚大衆無置城郭(置立/也)揜骼霾¶
髊(髊讀水漬物之漬白骨曰骼有肉曰髊揜/霾者覆藏之也順木德而尚仁恩者也)是月也¶
不可以稱兵稱兵必有天殃(稱舉也/殃咎也)兵戎不起不可¶
以從我始(春當行仁非興兵征伐時/也故曰不可以從我始)無變天之道(變/猶)¶
(戾/也)無絶地之理(絶猶/斷也)無亂人之紀(人反德爲/亂紀道也)孟春行¶
夏令則風雨不時草木旱槁國乃有恐(春木也夏火/也木德用事)¶
(法當寛仁而行火性炎上故使草木槁落/不待秋冬故曰天氣不和國人惶恐也)行秋令則¶
<pb:KR3j0009_SBCK_001-4a>¶
民大疫疾風暴雨數至藜莠蓬蒿並興(木仁金殺而/行其令氣不)¶
(和故民疫病也金生水與水相于故風/雨數至荒穢滋生是以藜莠蓬蒿並興)行冬令則水¶
潦爲敗霜雪大摯首種不入(春陽冬隂也而行其令/隂乘陽故水潦爲敗雪)¶
(霜大摯傷害五榖春爲歲始稼穡/應之不成熟也故曰首種不入)¶
　　本生¶
二曰始生之者天地養成之者人也(始初/也)能養天之¶
所生而勿攖之謂天子(櫻猶/戾也)天子之動也以全天爲¶
故者也(全猶順也天/性也故事也)此官之所自立也(官正也/自從也)立官¶
者以全生也(生性/也)今世之惑主(主謂/王也)多官而反以害¶
生則失所爲立之矣(多立官致任不肖人亂象干度/故以害生也失其所爲立官之)¶
<pb:KR3j0009_SBCK_001-4b>¶
(法/也)譬之若修兵者以備冦也今修兵而反以自攻則¶
亦失所爲修之矣(若秦築長城以備患不知長城之/所以自亡也亦失其所爲修兵之)¶
(法/也)夫水之性清圡者抇之故不得清(抇讀曰骨/骨濁也)人之¶
性夀物者抇之故不得夀(抇亂也亂之/使天折也)物也者所以¶
養性也非所以性養也(物者貨賄所以養人也世人/貪欲過制者多所以取禍故)¶
(曰非所以/性養也)今世之人惑者多以性養物(夫無爲者不/以身役物有)¶
(爲者則以物役身故曰/惑者多以性養物也)則不知輕重也(輕喻物/重喻身)不知¶
輕重則重者爲輕輕者爲重矣若此則每動無不敗¶
以此爲君悖以此爲臣亂以此爲子狂三者國有一¶
焉無幸必亡(假令有幸且猶/危危病者也)今有聲於此耳𦗟之必¶
<pb:KR3j0009_SBCK_001-5a>¶
慊(慊快/也)巳聽之則使人聾必弗聽(以聾故不/當聽也)有色於¶
此目視之必慊巳視之則使人盲必弗視(以盲故不/當視也)¶
有味於此口食之必慊巳食之則使人瘖必弗食(以/瘖)¶
(故不當食也老子曰五聲亂耳使耳不聰五/色亂目使目不明五味實口使口爽傷也)是故聖¶
人之於聲色滋味也利於性則取之害於性則舎之¶
此全性之道也世之貴富者其於聲色滋味也多惑¶
者(惑/眩)日夜求幸而得之則遁焉(遁流逸不/能自禁也)遁焉性惡¶
得不傷(惡安也/傷病也)萬人操&KR0211;共射其一招招無不中(招/埻)¶
(的也衆人所見㑹&KR0211;/射之故曰無不中也)萬物章章以害一生生無不傷¶
(章章明美貌/故生隕也)以便一生生無不長(便利也利其生/性故生長久也)故¶
<pb:KR3j0009_SBCK_001-5b>¶
聖人之制萬物也以全其天也(天身/也)天全則神和矣¶
目明矣耳聰矣鼻臭矣口敏矣三百六十節皆通利¶
矣若此人者不言而信(法天不言四時/行焉是其信也)不謀而當不¶
慮而得(詩云不識不知順帝之則故/曰不謀慮而當合得事實)精通乎天地神¶
覆乎宇宙(宇宙區宇之内言/其德大皆覆被也)其於物無不受也無不¶
裹也(受猶承也/裹猶囊也)若天地然(其德如天無不覆如地無/不載故曰若天地然也)¶
上爲天子而不驕(常戰栗也故堯戒曰/戰戰栗栗日慎一日)下爲匹夫而¶
不惽(惽讀憂悶之/悶義亦然也)此之謂全德之人(其德行升降無/所虧闕故曰全)¶
貴富而不知道適足以爲患(不知持盈止足之道以/至破亡故曰適足以爲)¶
(患/也)不知貧賤貧賤之致物也難雖欲過之奚由(貧賤/無勢)¶
<pb:KR3j0009_SBCK_001-6a>¶
(不能致情欲之物故曰難也於禮無/爲於身無闕故曰雖欲過之奚由也)出則以車入則¶
以輦務以自佚(人引車曰輦出門乗車入/門用輦此驕逸之務也)命之曰招¶
蹷之機(招至也蹷機門内之位也乗輦于宫中遊翔/至於蹷機故曰務以自佚也詩云不逺伊爾)¶
(薄送我畿此/不過蹷之謂)肥肉厚酒務以相&KR0416;命之曰爛腸之食¶
(論語曰肉雖多不使勝食氣乂曰不爲酒困老/子曰五味實口使口爽傷故謂之爛腸之食也)靡㬅¶
皓齒鄭衛之音務以自樂命之曰伐性之斧(靡㬅細/肌羙色)¶
(也皓齒詩所謂齒如瓠犀也鄭國&KR0075;辟男女私㑹於/溱洧之上有絢盻之樂芍藥之和昔者殷紂使樂師)¶
(作朝歌北鄙靡靡之樂以爲&KR0075;亂武王伐紂樂師抱/其樂噐自投濮水之中暨衛靈公北朝于晉宿于濮)¶
(上夜聞水中有琴瑟之音乃使師㳙以琴冩其音靈/公至晉國晉平公作樂公曰寡人得新聲請以樂君)¶
(遂使涓作之平公大說師曠止之曰此亡國之音也/紂之太師以此音自投於濮水得此聲必於濮水之)¶
<pb:KR3j0009_SBCK_001-6b>¶
(上地在衛因曰鄭衛之音以其/滛辟㓕亡故曰伐性之斧者也)三患者貴富之所致¶
也故古之人有不肯貴富者矣由重生故也(古人謂/堯時許)¶
(由方因善綣舜時臯陶周時伯夷漢時四皓/皆不肯富貴者髙位實疾顛故曰重生故也)非夸以¶
名也爲其實也(夸虚也非以爲輕富貴求虚名也/以爲其可以全生保性之實也)則¶
此論之不可不察也(論此上句貴賤禍/福不可不察也)¶
　　重巳¶
三曰倕至巧也人不愛倕之指而愛巳之指有之利¶
故也(倕堯之巧工也雖巧無益於巳故不愛之也巳/指雖不如倕指巧猶自爲用故言有之利故也)¶
人不愛崑山之玉江漢之珠(崑山之玉燔以爐炭三/日三夜色澤不變玉之)¶
(羙者也江漢有夜光/之明珠珠之羙者也)而愛巳之一蒼璧小璣有之利¶
<pb:KR3j0009_SBCK_001-7a>¶
故也(蒼璧石多玉少也珠之不圜者曰璣皆喻不/好也而愛之者有之爲巳用得其利故也)今¶
吾生之爲我有而利我亦大矣(吾亦我有有我身也/天下之利有我如我)¶
(之愛蒼璧與小璣有之利/故也故曰利我亦大矣)論其貴賤爵爲天子不足¶
以比焉(論其所貴所賤人雖尊爲/天子不足以比巳之所賤)論其輕重富有天¶
下不可以易之(論其所輕富而所重人雖富/有天下之財不肯以巳易之)論其安¶
危一曙失之終身不復得(貧賤所以安也富貴所以/危也曙明日也有一日失)¶
(其所以安終身/不能復得之也)此三者有道者之所慎也(道尚無爲/不尚此三)¶
(者故曰有道/者之所慎)有慎之而反害之者不逹乎性命之情¶
也(守慎無爲輕貴重身當時行則行時止則止/而反有害之者故曰不逹乎性命之情者也)不逹¶
乎性命之情慎之何益(雖慎之猶見/害故曰何益)是師者之愛子¶
<pb:KR3j0009_SBCK_001-7b>¶
也不免乎枕之以糠是聾者之養嬰兒也方雷而窺¶
之于堂有殊弗知愼者(師瞽師目無見者也故枕子/以糠糠其盲昧子目非利之)¶
(者也聾者不聞雷之聲不頓䫙自拍觧謝咎過而反/徐歩窺兒於堂故曰有殊弗知愼者也殊猶甚也)¶
夫弗知愼者是死生存亡可不可未始有别也(言不/能别)¶
(知/也)未始有别者其所謂是未嘗是其所謂非未嘗非¶
是其所謂非非其所謂是此之謂太惑(巳之所是衆/人之所非也)¶
(故曰未嘗是巳之所非衆人之所是也故曰未嘗非/是巳之所是非巳之所非而以此求同於巳者也故)¶
(謂之/太惑)若此人者天之所禍也(禍咎/也)以此治身必死必¶
殃以此治國必殘必亡(以其天之所禍也不死不/亡者未之有也故曰必亡)夫¶
死殃殘亡非自至也惑召之也(召致也以/惑致之也)夀長至常¶
<pb:KR3j0009_SBCK_001-8a>¶
亦然(亦以仁義/召之也)故有道者不察所召而察其召之者¶
(所召仁與義也推行仁義夀長自至故曰不察所召/也召之者不行仁義殘亡應行而至故曰察其召之)¶
(禹湯罪巳其興也勃焉桀紂罪/也)則其至不可禁矣(人其亡也忽焉皆巳自召之何)¶
(可禁/御)此論不可不熟(熟猶/知也)使烏獲疾引牛尾尾絶力¶
勯而牛不可行逆也(烏獲秦武王力士也能舉/千鈞勯讀日單單盡也)使五¶
尺竪子引其棬而牛恣所以之順也(恣從也/之至也)世之人¶
主貴人(人主謂王者諸侯也/貴人謂公卿大夫也)無賢不肖莫不欲長生¶
乆視(視活/也)而日逆其生欲之何益(王者貴人所行滛/侈縱欲暴虐反戾)¶
(天常不順生道日所施行無不倒逆其生雖欲長生/若烏獲多力倒引牛尾尾絶不能行故曰欲之何益)¶
(欲情/也)凡生長也順之也使生不順者欲也(欲也)故聖人¶
<pb:KR3j0009_SBCK_001-8b>¶
必先適欲(適猶/節也)室大則多隂臺高則多陽多隂則蹷¶
(蹷逆寒/疾也)多陽則痿(痿躄不/能行也)此隂陽不適之患也(患害/也)¶
是故先王不處大室(爲蹷/疾也)不爲髙臺(爲痿/疾也)味不衆珎¶
(爲傷/胃也)衣不燀熱(燀讀曰亶/亶厚也)燀熱則理寒(理寒脈理/閉結也)理¶
寒則氣不逹(逹通/也)味衆珎則胃充(充滿/也)胃充則中大¶
鞔(鞔讀曰懣不勝食氣爲懣病也/肥肉厚酒爛膓之食此之謂也)中大鞔而氣不逹¶
(不逹壅/閉也)以此長生可得乎(言不/得也)昔先聖王之爲苑囿¶
園池也足以觀望勞形而巳矣(畜禽獸所大曰苑小/曰囿詩云王在靈囿)¶
(樹果曰園詩曰園有樹桃有水曰池/可以遊觀娱志故曰足以勞形而巳)其爲宫室臺榭¶
也足以辟(一作/備)燥濕而巳矣(宫廟也室&KR0230;也爾雅曰/宫謂之室室謂之宫築)¶
<pb:KR3j0009_SBCK_001-9a>¶
(土方而高曰臺有屋曰榭燥謂陽/炎濕謂雨露故曰足以備之而巳)其爲輿馬衣裘也¶
足以逸身煖骸而巳矣(逸安/也)其爲飲食酏醴也足以¶
適味充虚而巳矣(酏讀如詩虵虵不言之虵周禮採/人掌王之六飲水漿醴凉鑿酏也)¶
(又酒正二曰醴齊醴者以蘖與/黍相醴不以麯也濁而甜耳)其爲聲色音樂也足¶
以安性自娛而巳矣(聲五音宫商角徴羽/也色青黄赤白黒也)五者聖王¶
之所以養性也非好儉而惡費也節乎性也(節猶和/也和適)¶
(其情性而巳/不過制也)¶
　　貴公¶
四曰昔先聖王之治天下也必先公(公正/也)公則天下¶
平矣(平和/也)平得於公(得猶/出也)嘗試觀於上志(上志古/記也)有¶
<pb:KR3j0009_SBCK_001-9b>¶
得天下者衆矣其得之以公其失之必以偏(偏私不/正也)¶
凡主之立也生於公(生性/也)故鴻範曰無偏無黨王道¶
蕩蕩(蕩蕩平易也詩/云魯道有蕩)無偏無頗遵王之義(義法/也)無或¶
作好遵王之道(或有也好私好鬻/公平於曲惠也)無或作惡遵王之¶
路(惡擅作/威也)天下非一人之天下也天下之天下也(書/曰)¶
(皇天無親惟德是輔/故曰天下之天下也)隂陽之和不長一𩔗甘露時雨¶
不私一物(私猶/異也)萬民之主不阿一人(阿亦/私也)伯禽將行¶
請所以治魯(伯禽周公子也成王封之於/魯詩云建尔元子俾侯于魯)周公曰利¶
而勿利也(務在利民/勿自利也)荆人有遺&KR0211;者而不肯索(遺失/也)¶
曰荆人遺之荆人得之又何索焉孔子聞之曰去其¶
<pb:KR3j0009_SBCK_001-10a>¶
荆而可矣(言人得之而巳/何必荆人也)老&KR0360;聞之曰去其人而可¶
矣故老&KR0360;則至公矣(公正也言天下得之而巳何/必人故曰至公無所私爲也)天¶
地大矣生而弗子成而弗有(天大地大生育民人不/以爲巳子成遂萬物不)¶
(以爲巳/有也)萬物皆被其澤得其利而莫知其所由始(由/從)¶
(也萬物皆蒙天地之澤而得其利若堯時父老無供/役之劳擊壤於里陌自以爲當然故曰莫知其所從)¶
(始/也)此三皇五帝之德也(三皇五帝德大能法天地民/人被其澤而得其利亦不知)¶
(其所從始也老子云聖人不/仁以百姓爲蒭狗此之謂也)管仲有病桓公徃問之¶
曰仲父之病矣(病困/也)漬甚國人弗諱(漬亦病也按公/羊傳曰大青者)¶
(何大漬也國人弗諱/言死生不可諱也)寡人將誰屬國(属託/也)管仲對曰¶
昔者臣盡力竭智猶未足以知之也(未足以/知人也)今病在¶
<pb:KR3j0009_SBCK_001-10b>¶
於朝夕之中臣奚能言(奚何/也)桓公曰此大事也願仲¶
父之敎寡人也(敎猶/告也)管仲敬諾曰公誰欲相(言欲用/誰爲相)¶
公曰鮑叔牙可乎管仲對曰不可夷吾善鮑叔牙(夷/吾)¶
(管仲名善/猶和也)鮑叔牙之爲人也清廉潔&KR0033;視不巳若者¶
不比於人(比方/也)一聞人之過終身不忘(念人之過必/亡人之功不)¶
(可爲覇者/之相也)勿巳則隰朋其可乎隰朋之爲人也上志¶
而下求(志上世賢人而模之也求猶問也論語/曰孔文子不耻下問是以謂之文也)醜不¶
若黄帝而哀不巳若者(自醜其德不如黄帝詩云高/山仰止景行行止郷昔人也)¶
(哀不如巳者欲敎育/訓厲使與巳齊也)其於國也有不聞也(不求聞其/善也志在)¶
(利國而/巳矣)其於物也有不知也(物事也非其職/事不求知之也)其於人¶
<pb:KR3j0009_SBCK_001-11a>¶
也有不見也(務在齊民求見之孝經曰非家/至而見之也此總說隰朋所行)勿已乎¶
則隰朋可也(言可/用也)夫相大官也處大官者不欲小察¶
(察苛/也)不欲小智(小智則好知小/事以自矜伐也)故曰大匠不斵(但視/模範)¶
(而巳不復/自斵削也)大庖不豆(但調和五味使神人享之而/巳不復自列簠簋𥸅豆也)大¶
勇不𨷖(大勇之人折衝千里而/能服逺不復自𨷖也)大兵不冦(冦害也若/武王之伐)¶
(紂掃除無道𥼶箕子之囚朝成/湯之廟撫殷之民不冦害之也)桓公行公去私惡(於/人)¶
(之過無所念無所/私也故曰去私也)用管子而爲五伯長(長上/也)行私阿¶
所愛用竪刁而蟲出於戸(阿竪刁易牙之䛕不正適/長其死也國亂民擾五子)¶
(爭立無主䘮六十日乃/殯至使蟲流出户也)人之少也愚其長也智故智¶
而用私不若愚而用公(用私以敗/用公則濟)日醉而飾服(飾讀/曰勑)¶
<pb:KR3j0009_SBCK_001-11b>¶
(禮䘮不飲酒食肉而日醉於酒欲整䘮/紀猶無目欲視青黄無耳欲聽宫商也)私利而立公¶
貪戾而求王舜弗能爲(舜猶不能爲/况凡人乎)¶
　　去私¶
五曰天無私覆也地無私載也日月無私燭也四時¶
無私行(一作/爲)也行其德而萬物得遂長焉(遂成/也)黄帝¶
言曰聲禁重(不欲虚名/過其實也)色禁重(不欲好色/至滛縱也)衣禁重(不/欲)¶
(衣服踰僣若子/臧好聚鷸冠也)香禁重(不欲奢侈芬/香聞四逺也)味禁重(不欲厚/味勝食)¶
(氣傷/性命)室禁重(不欲宫室崇侈/使圡木勝也)堯有子十人不與其子¶
而授舜(孟子曰堯使九男二女事舜此曰/十子殆丹朱爲胤子不在數中)舜有子九¶
人不與其子而授禹至公也(國語曰舜有商均此曰/九子不知出於何書也)¶
<pb:KR3j0009_SBCK_001-12a>¶
晉平公問於祁黄羊曰南陽無令其誰可而爲之(南/陽)¶
(晉山陽河北之邑今河内温陽樊/川之属皆是也令君也而能爲治)祁黄羊對曰解狐¶
可(黄羊晉大夫/祁奚之字)平公曰解狐非子之讐邪(平公晉悼/公之子彪)¶
對曰君問可非問臣之讐也平公曰善遂用之國人¶
稱善焉居有間(間頃/也)平公又問祁黄羊曰國無尉其¶
誰可而爲之對曰午可(傳曰祁奚請老晉侯問嗣焉/稱解狐其讐也將立之而卒)¶
(又問對曰/午也可)平公曰午非子之子邪對曰君問可非問¶
臣之子也平公曰善又遂用之國人稱善焉孔子聞¶
之曰善哉祁黄羊之論也外舉不避讐内舉不避子¶
祁黄羊可謂公矣墨者有鉅子腹䵍居秦(鉅姓子通/稱腹䵍字)¶
<pb:KR3j0009_SBCK_001-12b>¶
(也䵍讀曰/車笔之笔)其子殺人秦惠王曰先生之年長矣非有¶
他子也寡人巳令吏弗誅矣(惠王秦孝/公子異人)先生之以此¶
聽寡人也腹䵍對曰墨者之法曰殺人者死傷人者¶
刑此所以禁殺傷人也夫禁殺傷人者天下之大義¶
也王雖爲之賜(受賜/也)而令吏弗誅腹䵍不可不行墨¶
者之法(欲必以行之/殺其子也)不許惠王而遂殺之子人之所¶
私也(私愛/也)忍所私以行大義(忍讀曰仁/行之忍也)鉅子可謂公¶
矣庖人調和而弗敢食故可以爲庖若使庖人調和¶
而食之則不可以爲庖矣王伯之君亦然誅&KR0842;而不¶
私以封天下之賢者故可以爲王伯若使王伯之君¶
<pb:KR3j0009_SBCK_001-13a>¶
誅&KR0842;而私之則亦不可以爲王伯矣(傳曰作事威克/其愛雖小必濟)¶
(故曰誅暴而弗私也假令有所/私枉則不可以爲王伯君矣)¶
呂氏春秋第一卷終¶
<pb:KR3j0009_SBCK_001-13b>¶
