# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.304892
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB03n0068-009呂氏春秋-卷第九.
<pb:KR3j0009_SBCK_009-1a>¶
吕氏春秋第九卷　髙氏訓解¶
　雲間　宋&KR0022;乂　范廷啓　張&KR0022;瑩　何玉畏校¶
　季秋紀第九¶
　　九月紀¶
一曰季秋之月日在房(季秋夏之九月房東方宿/宋之分野是月日躔此宿)昬¶
虚中旦柳中(虚北方宿齊之分野柳南方宿周/之分野是月昏旦時皆中於南方)其日¶
庚辛其帝少皥其神蓐收其蟲毛其音商律中無射¶
(無射陽律也竹管音與無射和也隂氣上/升陽氣下降故萬物隨而藏無射出見也)其數九其¶
味辛其臭腥其祀門祭先肝(說在/孟秋)候鴈來賔爵入大¶
水為蛤(是月候時之鴈從北方來南之彭蠡蓋以為/八月來者其父母也其子羽翼穉弱未能及)¶
<pb:KR3j0009_SBCK_009-1b>¶
(之故於是月來過周雒也賔爵者老爵也棲宿於人/堂宇之間有似賔客故謂之賔爵大水海也傳曰爵)¶
(入于海為蛤/此之謂也)菊有黄華豺則祭獸戮禽(豺獸也似狗/而長毛其色)¶
(黄於是月殺獸四圍陳之/世所謂祭獸戮者殺也)天子居&KR0291;章右个(右个北/頭室也)¶
乘戎路駕白駱載白旂衣白衣服白玉食麻與犬其¶
噐廉以深(說在/孟秋)是月也申嚴號令命百官貴賤無不¶
務入(季秋畢内/故務入也)以㑹天地之藏(㑹合/也)無有宣出命冢¶
宰農事備收舉五種之要(冢宰於周禮爲天官冢太/宰治也主治萬事故命之)¶
(也舉書五種之/要具文簿也)藏帝籍之收於神倉祗敬必飭(天子/籍田)¶
(千&KR0341;其所收榖也故謂之帝籍之收於倉受㯏以供/上帝神祗之祀故謂之神倉飭正也祗敬必正不傾)¶
(邪/也)是月也霜始降(秋分後十五日寒露寒露/後十五日霜降故曰始也)則百工¶
<pb:KR3j0009_SBCK_009-2a>¶
休(霜降天寒朱漆不堅/故百工休不復作噐)乃命有司曰寒氣&KR0291;至民力¶
不堪其皆入室(有司於周禮為司徒司徒主衆故命/之使民入室也詩云穹室熏䑕塞向)¶
(墐户嗟我父子曰為改/歲入此室處此之謂也)上丁入學習吹(是月上旬丁/日入學吹笙)¶
(習禮樂周禮籥師掌教國子舞羽吹笙/竽籥詩云吹笙鼔簧承筐是將此之謂)是月也大饗¶
帝嘗犧牲告備于天子(大饗上帝嘗犧牲一日先殺/毛以告令故告備于天子也)¶
合諸侯制百縣(合㑹諸侯之制度車服之級各如其/命數百縣畿内之縣也五家為鄰五)¶
(鄰為里四里為攅五攅為鄙四鄙/為縣然則謂縣者二千五百家也)為來歲受朔日與¶
諸侯所稅於民輕重之法貢職之數以逺近土地所¶
宜為度(來歲明年也秦以十月為正故於是月受明/年曆日也由此言之月令為秦制也諸侯所)¶
(稅輕重職貢多少之數逺者/貢輕近者貢重各有所宜)以給郊廟之事無有所¶
<pb:KR3j0009_SBCK_009-2b>¶
私(郊祀天廟祀祖取共事而已/無有所&KR0059;多少不如法制也)是月也天子乃教於¶
田獵以習五戎獀(一作/夐)馬(五戎五兵謂刀劒矛㦸矢/也獀擇也為將田故習肄)¶
(五兵選擇田/馬取堪乘也)命㒒及七騶咸駕載旍旐(僕於周禮為/田僕掌御田)¶
(輅七騶於周禮當為趣馬掌良馬駕稅之任無七騶/之官也田㒒掌佐車之政令獵者楊旍故載旍也)¶
輿受車以級整設于屏外(輿衆也衆當受田車者各/以等級陳于屏外也天子)¶
(外屏屏𣗳垣也爾雅云屏謂/之𣗳論語曰𣗳塞門者也)司徒搢扑北嚮以誓之¶
(搢挿也扑所以教也/挿置帶間誓告其衆)天子乃厲服厲飭執弓操矢以¶
射(是月天子尚武乃服猛厲其所佩之飭以射/禽也周禮司服章凡田冠弁服戎服垂衣也)命主¶
祠祭禽於四方(主祠掌祀之官也祭始設禽獸者於/四方報其功也不知其神所在故博)¶
(來於/四方)是月也草木黄落乃伐薪為炭(草木節解斧入/山林故伐林作)¶
<pb:KR3j0009_SBCK_009-3a>¶
(炭)蟄蟲咸俯在宂皆墐其户(咸皆俯伏藏於宂墐塞/其户也墐讀如斤斧之)¶
(斤/也)乃趣獄刑無留有罪(隂氣殺僇故刑獄當者/决之故曰無留有罪也)收祿¶
秩之不當者共養之不宜者(不當者謂無功徳而受/禄秩也不宜者謂若屈)¶
(到嗜芰曾晳嗜羊棗非禮之養故收去之也一說言/所養無勲于國其先人無賢所宜養故收歛者也)¶
是月也天子乃以犬嘗稻先薦寢廟(稻始升故嘗之/先進於廟孝敬)¶
(親/也)季秋行夏令則其國大水兵藏殃敗民多鼽窒(秋/金)¶
(氣水之母也夏陽布施多林雨二氣相并故大水也/火氣熱故兵藏殃敗也火金相干故民鼽窒鼻不通)¶
(也鼽讀曰/&KR0311;怨之&KR0311;)行冬令則國多盜賊邊境不寧圡地分裂¶
(冬令純隂姦謀所生之象故多盜賊使邊境/之人不寧也則圡地見侵削為鄰國所分裂)行春令¶
則暖風來至民氣解墮師旅必興(春陽仁故暖風至/民解墮也木千金)¶
<pb:KR3j0009_SBCK_009-3b>¶
(故師旅並興二千五百/人為師五百人爲旅)¶
　　順民¶
二曰先王先順民心故功名成(治天下之功/聖人之功也)夫以徳¶
得民心以立大功名者上世多有之矣(神農黄帝堯/舜禹湯文武)¶
(皆是也故上/以多有之)失民心而立功名者未之曾有也(&KR0214;尤/夷昕)¶
(桀紂下至周厲幽王晉厲宋康衛懿楚/靈之属皆以滅亡故曰未之曾有也)得民必有道¶
萬乘之國百户之邑民無有不說(說其仁/與義也)取民之所¶
說而民取矣民之所說豈衆哉此取民之要也(要約/置也)¶
昔者湯克夏而正天下(正治/也)天大旱五年不收(榖不/熟無)¶
(所/收)湯乃以身禱於桑林(禱求也桑林桑山之/林能興雲作雨也)曰余一¶
<pb:KR3j0009_SBCK_009-4a>¶
人有罪無及萬夫萬夫有罪在余一人無以一人之¶
不敏(不敏/不材)使上帝鬼神傷民之命(上帝天也天神曰/神人神曰鬼穀者)¶
(民命也旱不收/故曰傷民之命)於是剪其髮　其手以身為犧牲用¶
祈福於上帝民乃甚說雨乃大至則湯達乎鬼神之¶
化人事之傳也(逹通化/變傳至)文王處歧事紂寃侮雅遜朝¶
夕必時(雅至遜順也紂雖寃枉文王而侮慢/之文王正順諸侯之禮不失其時)上貢必¶
適祭祀必敬(貢職/貢也)紂喜命文王稱西伯賜之千里之¶
地文王載拜稽首而辭曰願為民請炮烙之刑(紂常/熨爛)¶
(人手因作銅烙布火其下令人走其上人墮/火而死觀之以為娱樂故名為炮烙之刑)文王非¶
惡千里之地以為民請炮烙之刑必欲得民心也得¶
<pb:KR3j0009_SBCK_009-4b>¶
民心則賢於千里之地(賢猶/多也)故曰文王智矣越王苦¶
㑹稽之耻(耻辱/也)欲深得民心以致必死於吳(必死戰/以報吳)¶
(欲以滅㑹/稽耻也)身不安枕席口不厚甘味目不視靡曼(靡/曼)¶
(好/色)耳不聽鐘鼔(不欲聞/音樂)三年苦身勞力焦唇乾肺内¶
親群臣下養百姓以來其心(欲得其/歡心)有甘脆不足分¶
弗敢食(不敢/獨食)有酒流之江與民同之(投醪/同味)身親耕而¶
食妻親織而衣味禁珍(珍/異)衣禁襲(襲/重)色禁二(二青/黄也)時¶
出行路從車載食以視孤寡老弱之漬病(漬亦病也/公羊傳曰)¶
(大漬者/大病也)困窮顔色愁悴不瞻者必身自食之(贍猶/足也)於¶
是屬諸大夫而告之(屬/㑹)曰願一與吳徼天下之&KR0454;(徼/來)¶
<pb:KR3j0009_SBCK_009-5a>¶
(&KR0454;/善)今吳越之國相與俱殘士大夫履肝肺同日而死¶
孤與吳王接頸交臂而僨(僨僵/也)此孤之大願也若此¶
而不可得也内量吾國不足以傷吳(傷/敗)外事之諸侯¶
不能害之(不能以/之害吳)則孤將棄國家釋群臣服劒臂刄¶
變容貌易名姓執箕箒而臣事之(服帶/臂手)以與吳王爭¶
一旦之死(爭决/旦朝)孤雖知要領不屬(屬/連)首足異處四枝¶
布裂為天下戮孤之志必將出焉(將必死以/出伐吳也)於是異¶
日果與吳戰於五湖吳師大敗遂大圍王宫城門不¶
守禽夫差戮吳相(夫差吳王闔廬/之子相吳臣也)殘吳二年而霸此¶
先順民心也(越王先順說民心二/年故能滅吳立霸功)齊莊子請攻越問¶
<pb:KR3j0009_SBCK_009-5b>¶
於和子和子曰先君有遺令曰無攻越越猛虎也(莊/子)¶
(齊臣和子田常之孫田和也後為齊侯因/曰和子猛虎言越王武勇多力不可伐也)莊子曰雖¶
猛虎也而今已死矣(言越王衰老不能復致/力戰故曰而今已死矣)和子曰¶
以告鴞子(鴞子/齊相)鴞子曰已死矣以為生(以為生為/民所說)故¶
凡舉事必先審民心然後可舉(審定也定民心所繫/而舉大事以攻伐也)¶
　　知士¶
三曰今有千里之馬於此非得良工猶若弗取(良工/相馬)¶
(工/也)良工之與馬也相得則然後成(成良/馬)譬之若枹之¶
與鼓(枹待鼔鼔待枹乃/發聲也良馬亦然)夫士亦有千里髙節死義此¶
士之千里也能使士待千里者其惟賢者也(猶賢者/能之也)¶
<pb:KR3j0009_SBCK_009-6a>¶
靜郭君善劑貌辨(静郭君田嬰也孟嘗君田文/之父也為薛君號曰靜郭君)劑貌¶
辨之爲人也多訾門人弗說(靜郭君門/人不說也)士尉以證靜¶
郭君(證/諫)靜郭君弗聽士尉辭而去孟嘗君竊以諫靜¶
郭君(竊私之諫靜郭君使聼/士尉之言而止其去)靜郭君大怒曰剗而𩔗¶
(剗㓕而/汝也)揆吾家茍可以傔劑貌辨者吾無辭爲也(傔/足)¶
(也揆度吾家誠可以足/劑貌辨者吾不辭也)於是舍之上舍令長子御朝¶
暮進食(上舍甲第也御侍也/以館貌辨也旦暮然)數年威王薨宣王立(威/王)¶
(之/子)靜郭君之交大不善於宣王(交接也大不/爲王所善也)辭而之¶
薛與劑貌辨俱(俱/皆)&KR0335;無幾何(&KR0335;於/薛)劑貌辨辭而行請¶
見宣王靜郭君曰王之不說嬰也甚(甚猶/深)公徃必得¶
<pb:KR3j0009_SBCK_009-6b>¶
死焉劑貌辨曰固非求生也請必行靜郭君不能止¶
(止禁/止也)劑貌辨行至於齊宣王聞之藏怒以待之(藏/懷)劑¶
貌辨見宣王曰子靜郭君之所聽愛也劑貌辨荅曰¶
愛則有之聽則無有(徒見愛耳言/則不見從也)王方為太子之時¶
辨謂靜郭君曰太子之不仁過　涿視若是者倍反¶
(涿視如此者倍反不循道理也/涿不仁之人也過猶甚也太子不仁/甚於)不若革太子¶
更立衛姬嬰兒校師(嬰兒㓜少之稱衛姬所生校師/其名也威王之庶子也勸静郭)¶
(君令廢太子更立/校師為太子也)靜郭君泫(一作/泣)而曰不可吾弗忍¶
為也且靜郭君聽辨而為之也必無今日之患也此¶
為一也(言靜郭君聽辨之言則無今日/見逐之患也此一不見聽也)至於薛昭陽¶
<pb:KR3j0009_SBCK_009-7a>¶
請以數倍之地易薛辨又曰必聽之(昭陽楚相也求/以倍地易薛之)¶
(少辨勸/之可也)靜郭君曰受薛於先王雖惡於後王吾獨謂¶
先王何乎(先王威王也見惡於/後王先王其謂我何)且先王之廟在薛吾¶
豈可以先王之廟予楚乎又不肯聽辨此為二也(一/不)¶
(見/聽)宣王太息動於顔色曰靜郭君之於寡人一至此¶
乎寡人少殊不知此(動變也一猶乃也/少小故不知此也)客肯為寡人¶
少來靜郭君乎(言猶/可也)劑貌辨荅曰敬諾(諾/順)靜郭君來¶
衣威王之服冠其冠帯其劒宣王自迎靜郭君於郊¶
望之而泣靜郭君至因請相之(請以為/相也)靜郭君辭不¶
得已而受(受為/相)十日謝病疆辭三日而聽(聽/許)當是時¶
<pb:KR3j0009_SBCK_009-7b>¶
也靜郭君可謂能自知人矣(知人知劑/貌辨也)能自知人故¶
非之弗為阻(阻/止)此劑貌辨之所以外生樂趨患難故¶
也(外棄其生命樂解人之患/往見宣王不辟難之故也)¶
　　審已¶
四曰凡物之然也必有故(故/事)而不知其故雖當與不¶
知同其卒必困(當合同等也困/於不知其故也)先王名士達師之所¶
以過俗者以其知也水出於山而走於海(走/歸)水非惡¶
山而欲海也髙下使之然也稼生於野而藏於倉稼¶
非有欲也人皆以之也(以用/也)故子路揜雉而復釋之¶
(所得者小不欲/夭物故釋之也)子列子常射中矣請之於關尹子(子/列)¶
<pb:KR3j0009_SBCK_009-8a>¶
(子賢人体道者請問其射所以/中於關尹喜關尹喜師老子也)關尹子曰知子之所¶
以中乎答曰弗知也關尹子曰未可(弗知射所以/中者未可語)退¶
而習之三年又請(習學也又復請/問於關尹子)關尹子曰子知子¶
之所以中乎子列子曰知之矣(知射心平體正然後/能中自求諸己不求)¶
(諸人故/曰知之)關尹子曰可矣守而勿失(守求諸己不求/諸人勿失也)非¶
獨射也國之存也國之亡也身之賢也身之不肖也¶
亦皆有以(求諸已則存/求諸人則亡)聖人不察存亡賢不肖而察¶
其所以也齊攻魯求岑𪔂魯君載他𪔂以徃齊侯弗¶
信而反之為非(返還也以為非/岑𪔂故還也)使人告魯侯曰柳下¶
季以為是請因受之(齊侯使人告魯君言柳下季以/爲是岑𪔂請因受之也疑魯君)¶
<pb:KR3j0009_SBCK_009-8b>¶
(欺之而信/栁下季)魯君請於柳下季(欲令柳下季/證之為岑𪔂)柳下季荅¶
曰君之賂(一作/欲)以欲岑𪔂也以免國也臣亦有國於¶
此(亦有國於此言已/有此以信為國也)破臣之國以免君之國此臣之¶
所難也於是魯君乃以真岑𪔂徃也且柳下季可謂¶
此能說矣非獨存已之國也又能存魯君之國(論語/云非)¶
(信不立柳下季有信/故能存魯君之國)齊湣王亡居於衛(亡出/奔)晝日步¶
足謂公玉丹曰我已亡矣而不知其故吾所以亡者¶
果何故哉我當已(不自知為何故而亡果亦/竟也竟為何等故亡哉)公玉丹¶
答曰臣以王為己知之矣王故尚未之知邪王之所¶
以亡也者以賢也天下之王皆不肖而惡王之賢也¶
<pb:KR3j0009_SBCK_009-9a>¶
因相與合兵而攻王此王之所以亡也湣王慨焉太¶
息曰賢固若是其苦邪此亦不知其所以也(湣王不/自知其)¶
(所為亡之故愚惑之甚也/故曰亦不知其所以也)此公玉丹之所以過也(過/謂)¶
(不忠也湣王愚惑/阿順而說之也)越王授有子四人越王之弟曰豫¶
欲盡殺之而為之後(越王授句踐五世之孫欲殺王/之四子而以已代為之後也)¶
惡其三人而殺之矣國人不說大非上(非猶/咎也)又惡其¶
一人而欲殺之越王未之聽其子恐必死因國人之¶
欲逐豫圍王宫越王太息曰余不聽豫之言以罹此¶
難也亦不知所以亡也(愚既愚也其惑固亦甚/也故曰亦不知所以亡)¶
　　精通¶
<pb:KR3j0009_SBCK_009-9b>¶
五曰人或謂兎絲無根兎絲非無根也其根不屬也¶
伏苓是(屬連也淮南子曰下有茯苓上有兎絲/一名女羅詩曰葛與女羅施于松上)慈石¶
召鐵或引之也(石鐵之母也以有慈石故能引/其子石之不慈者亦不能引也)樹相¶
近而靡或軵之也聖人南面而立以愛利民為心(心/在)¶
(利/民)號令未出而天下皆延頸舉踵矣則精通乎民也¶
(天下皆延頸企踵立而望之不遑坐/也其精誠能通洞於民使之然也)夫賊害於人人¶
亦然(為賊害人故人亦延頸舉踵襁負/而去之不遑安坐也故曰人亦然)今夫攻者砥¶
厲五兵侈衣美食發且有日矣所被攻者不樂非或¶
聞之也神者先告也(非聞將見攻也神先告/之令其志意愁戚不樂)身在乎¶
秦所親愛在於齊死而志氣不安精或徃來也(淮南/記曰)¶
<pb:KR3j0009_SBCK_009-10a>¶
(慈母在於燕適子念於/荆言精相徃來者也)徳也者萬民之宰也(宰主/也)月¶
也者群隂之本也月望則蚌蛤實群隂盈(月十五日/盈滿在西)¶
(方與日相望也蚌蛤隂物/隨月而盛其中皆實滿也)月晦則蚌蛤虚群隂虧(虚/蚌)¶
(蛤肉隨月虧/而不盈滿也)夫月形乎天而群隂化乎淵(形見也群/隂蚌蛤也)¶
(隨月盛衰/虚實也)聖人形徳乎已而四荒咸飭乎仁(四表荒/裔之民)¶
(法聖人之徳皆飭正/其仁義化使之然)養由基射先中石矢乃飲羽誠¶
乎先也(飲羽飲矢至羽/誠以爲真先也)伯樂學相馬所見無非馬者¶
誠乎馬也(伯樂善相馬秦穆公之臣/也所見無非馬者親之也)宋之庖丁好解¶
牛所見無非死牛者三年而不見生牛用刀十九年¶
刃若新　研(砥/也)順其理誠乎牛也鍾子期夜聞擊¶
<pb:KR3j0009_SBCK_009-10b>¶
磬者而悲(鍾姓也子通稱期名/也楚人鍾儀之族)使人召而問之曰子¶
何擊磬之悲也答曰臣之父不幸而殺人不得生臣¶
之母得生而為公家為酒臣之身得生而為公家擊¶
磬臣不覩臣之母三年矣昔為舍氏覩臣之母量所¶
以贖之則無有(量/度)而身固公家之財也是故悲也鍾¶
子期歎嗟曰悲夫悲夫心非臂也臂非椎非石也悲¶
存乎心而木石應之故君子誠乎此而論乎彼感乎¶
已而發乎人豈必疆說乎哉周有申喜者亡其母聞¶
乞人歌於門下而悲之動於顔色謂聞者内乞人之¶
歌者自覺而問焉曰何故而乞與之語蓋其母也故¶
<pb:KR3j0009_SBCK_009-11a>¶
父母之於子也子之於父母也一體而兩分同氣而¶
異息若草莾之有華實也若樹木之有根心也雖異¶
處而相通隱志相及痛疾相救憂思相感(感/動)生則相¶
歡死則相哀此之謂骨肉之親神出於忠(神/性)而應乎¶
心兩精相得豈待言哉¶
吕氏春秋第九卷終¶
<pb:KR3j0009_SBCK_009-11b>¶
