# -*- mode: mandoku-view; -*-
#+TITLE: 呂氏春秋
#+DATE: 2015-09-11 03:55:32.942299
#+PROPERTY: ID KR3j0009
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB03n0068-022呂氏春秋-卷第二十二.
<pb:KR3j0009_SBCK_022-1a>¶
呂氏春秋第二十二卷　高氏訓觧¶
　雲間　宋&KR0022;乂　張&KR0022;瑩　徐益孫　何玉畏校¶
　慎行論第二¶
　　慎行¶
一曰行不可不孰不孰如赴深谿雖悔無及(孰猶思/也有水)¶
(曰澗無水曰谿不可不思行仁如入深谿不可使/滿而平也雖悔行不純淑陷入刑辟無所復及也)君¶
子計行慮義(慮度也度義/而復行之也)小人計行其利乃不利(傳/曰)¶
(藴利生孽故/曰乃不利也)有知不利之利者則可與言理矣(理道/也)¶
荆平王有臣曰費無極害太子建欲去之(平王楚恭/王之子棄)¶
(疾/也)王為建取妻於秦而美(美好/也)無極勸王奪(奪取/也)王¶
<pb:KR3j0009_SBCK_022-1b>¶
已奪之而䟽太子(䟽逺/也)無極説王曰晉之霸也近於¶
諸夏而荆僻也(僻逺/也)故不能與爭(爭霸/也)不若大城城¶
父而置太子焉以求北方(城父楚北境之邑今屬/沛國北方宋鄭魯衛也)王¶
收南方是得天下也(南方謂/吳越也)王説使太子居于城父¶
居一年乃惡之曰建與連尹將以方城外反(連尹伍/奢子胥)¶
(之父也方城楚之/阨塞也反叛也)王曰己為我子矣又尚奚求(子太/子也)¶
對曰以妻事怨且自以為猶宋也(猶如/也)齊晉又輔之¶
(輔助/也)將以害荆其事已集矣(集合/也)王信之使執連尹¶
(執囚/也)太子建出犇(出奔/鄭也)左尹郄宛國人説之無極又¶
欲殺之謂令尹子常曰郄宛欲飲令尹酒(子常名囊/瓦令尹子)¶
<pb:KR3j0009_SBCK_022-2a>¶
(臺之孫郄尹光唐/之子也宛字也)又謂郄宛曰令尹欲飲酒於子之¶
家郄宛曰我賤人也不足以辱令尹令尹必來辱(辱/屈)¶
(辱/也)我且何以給待之無極曰令尹好甲兵(甲鎧也/兵㦸也)子¶
出而寘之門(寘置/也)令尹至必觀之巳因以為酬(酬執/也詩)¶
(云獻酬交錯/此之謂也)及饗日惟門左右而寘甲兵焉無極因¶
謂令尹曰吾㡬禍令尹郄宛將殺令尹甲在門矣令¶
尹使人視之信(信有/甲也)遂攻郄宛殺之國人大怨動作¶
者莫不非令尹(非咎/也)沈尹戍謂令尹曰夫無極荆之¶
讒人也(沈尹戍莊王之孫沈諸/梁葉公子髙之父也)亡夫太子建殺連尹¶
奢屏王之耳目(屏蔽/也)今令尹又用之殺衆不辜以興¶
<pb:KR3j0009_SBCK_022-2b>¶
大謗患㡬及令尹(㡬近/也)令尹子常曰是吾罪也敢不¶
良圖乃殺費無極盡滅其族以説其國動而不論其¶
義知害人而不知人害己也以滅其族費無極之謂¶
乎(以讒邪害人人以公/正害之故族滅也)崔杼與慶封謀殺齊莊公莊¶
公死更立景公崔杼相之(莊公名光靈公之子也景/公名杵臼莊公之弟也)¶
慶封又欲殺崔杼而代之相於是㧻崔杼之子令之¶
爭後崔杼之子相與私闂(闂鬭也闂讀近/鴻緩氣言之)崔杼往見¶
慶封而告之慶封謂崔杼曰且㽜吾將興甲以殺之¶
因令盧滿嫳興甲以誅之盡殺崔杼之妻子及枝屬¶
燒其室屋報崔杼曰吾已誅之矣崔杼歸無歸因而¶
<pb:KR3j0009_SBCK_022-3a>¶
自絞也(絞經/也)慶封相景公景公苦之慶封出獵景公¶
與陳無宇公孫竈公孫蠆誅封(無宇陳須無之子桓/子也公孫竈惠公之)¶
(孫公子欒堅之子子射也蠆惠公之孫/公子髙祈之子子尾也與共誅慶封也)慶封以其屬¶
鬭不勝走如魯齊人以為讓(責讓魯為/其受慶封)又去魯而如¶
吳王予之朱方(朱方吳邑以/封慶封也)荆靈王聞之率諸侯以¶
攻吳圍朱方拔之(靈王恭王庶子圍/也覆取之曰拔)得慶封負之斧¶
質以狥於諸侯軍因令其呼之曰毋或如齊慶封弑¶
其君而弱其孤以亡其大夫乃殺之(亡其大夫謂/崔杼强而死)黄¶
帝之貴而死(黄帝得道仙而可/貴然終歸於死)堯舜之賢而死孟賁¶
之勇而死人固皆死若慶封者可謂重死矣身為僇¶
<pb:KR3j0009_SBCK_022-3b>¶
支屬不可以見行忮之故也(忮惡/也)凡亂人之動也其¶
始相助後必相惡為義者則不然始而相與久而相¶
信卒而相親後世以為法程(程度/也)¶
　　無義¶
二曰先王之於論也極之矣(極盡/也)故義者百事之始¶
也(始首/也)萬利之本也(本原也傳曰義利之/和也故曰利之本也)中智之所¶
不及也(不能及/知之也)不及則不知不知趨利趨利固不可¶
必也公孫鞅鄭平續經公孫竭是已(公孫鞅商鞅也/鄭平秦臣也續)¶
(經趙人也公孫竭亦/秦之臣也並不自解)以義動則無曠事矣(曠廢/也)人臣¶
與人臣謀為姦猶或與之又况乎人主與其臣謀為¶
<pb:KR3j0009_SBCK_022-4a>¶
義其孰不與者非獨其臣也天下皆且與之公孫鞅¶
之於秦非父兄也非有故也以能用也欲堙之責非¶
攻無以(堙塞也鞅欲報塞相秦/之責非攻伐無以塞責)於是爲秦將而攻魏¶
魏使公子卭將而當之(當應/也)公孫鞅之居魏也固善¶
公子卬使人謂公子卭曰凡所爲游而欲貴者以公¶
子之故也今秦令鞅將魏令公子當之豈且&KR0216;相與¶
戰哉公子言之公子之主鞅請亦言之主而皆罷軍¶
於是將歸矣使人謂公子曰歸未有時相見(言歸相/見無有)¶
(時/也)願與公子坐而相去别也公子曰諾魏吏爭之曰¶
不可公子不聽遂相與坐公孫鞅因伏卒與車騎以¶
<pb:KR3j0009_SBCK_022-4b>¶
取公子卭秦孝公薨惠王立以此疑公孫鞅之行欲¶
加罪焉公孫鞅以其私屬與母歸魏襄疵不受曰以¶
君之反公子卭也吾無道知君故士自行不可不審¶
也(惠王殺鞅車裂之何得以其私族與母歸魏而不/見受乎公子卭家何以不取而殺之鞅執公子卭)¶
(有罪於魏推此言之復歸魏妄矣戰國䇿曰鞅欲歸/魏秦人曰商君之法急不得出也惠王得而車裂之)¶
(襄疵魏/人也)鄭平於秦王臣也其於應侯交也欺交反主¶
為利故也方其為秦將也天下所貴之無不以者重¶
也重以得之輕必失之去秦將入趙魏天下所賤之¶
無不以也所可羞無不以也行方可賤可羞而無秦¶
將之重不窮奚待(待恃/也)趙急求李欬李言續經與之¶
<pb:KR3j0009_SBCK_022-5a>¶
俱如衞抵公孫與公孫與見而與入(抵主也入/猶納也)續經¶
因告衞吏使捕之(捕李/欬也)續經以仕趙五大夫(五大夫/爵也)¶
人莫與同朝(賤續經/之行也)子孫不可以交友(人不交/友之也)公孫¶
竭與陰君之事而反告之樗里相國(樗里/疾也)以仕秦五¶
大夫功非不大也然而不得入三都(三都趙/衞魏也)又况乎¶
無此其功而有行乎(無有交友受寄託之功/而有其相輸告之行也)¶
　　疑似¶
三曰使人大迷惑者必物之相似也玉人之所患患¶
石之似玉者相劔者之所患患劔之似吳干者(吳干/吳之)¶
(干將/者也)賢主之所患患人之愽聞辯言而似通者(通達/也)¶
<pb:KR3j0009_SBCK_022-5b>¶
亡國之主似智亡國之臣似忠相似之物此愚者之¶
所大惑而聖人之所加慮也(慮則知/之也)故墨子見岐道¶
而哭之(為其可以南可/以北言乖别也)周宅酆鎬近戎人與諸侯約¶
為髙葆禱於王路置皷其上逺近相聞即戎寇至傳¶
皷相告諸侯之兵皆至救天子戎寇嘗至幽王擊皷¶
諸侯之兵皆至褒姒大説喜之幽王欲褒姒之笑也¶
因數擊鼔諸侯之兵數至而無寇至於後戎寇真至¶
幽王身之乃死於麗山之下為天下笑此夫以無寇¶
失真寇者也賢者有小惡以致大惡(惡積足以滅身/故曰以致大惡)¶
褒姒之敗乃令幽王好小説以致大滅(詩云赫赫宗/周褒姒滅之)¶
<pb:KR3j0009_SBCK_022-6a>¶
(也)故形骸相離三公九卿出走此褒姒之所用死而¶
平王所以東徙也(平王幽王之太子宜臼也/東徙於洛邑今河南縣也)秦襄晉¶
文之所以勞王勞而賜地也(秦襄公秦仲之孫莊公/之子也幽王為犬戎所)¶
(敗平王東徙襄公將兵救周有功受周故地酆鎬列/為諸侯晉文侯仇穆侯之子也傳曰平王東遷晉鄭)¶
(依焉此/之謂也)梁北有黎丘部有奇鬼焉喜効人之子姪昆¶
弟之狀邑丈人有之市而醉歸者黎丘之鬼効其子¶
之狀扶而道苦之丈人歸酒醒而誚其子(誚/讓)曰吾為¶
汝父也豈謂不慈哉我醉汝道苦我何故其子泣而¶
觸地曰孽矣無此事也昔也往責於東邑人可問也¶
其父信之曰譆是必夫奇鬼也我固嘗聞之矣明日¶
<pb:KR3j0009_SBCK_022-6b>¶
端復飲於市欲遇而刺殺之明旦之市而醉其真子¶
恐其父之不能反也(反還/也)遂逝迎之(逝往/也)丈人望其¶
真子拔劔而刺之丈人智惑於似其子者而殺於真¶
子夫惑於似士者而失於真士此黎丘丈人之智也¶
疑似之迹不可不察察之必於其人也舜為御堯為¶
左禹為右入於澤而問牧童入於水而問漁師奚故¶
也其知之審也夫人子之相似者其母常識之知之¶
審也¶
　　壹行¶
四曰先王所惡無惡於不可知不可知則君臣父子¶
<pb:KR3j0009_SBCK_022-7a>¶
兄弟朋友夫妻之際敗矣十際皆敗亂莫大焉凡人¶
倫以十際為安者也釋十際則與麋鹿虎狼無以異¶
多勇者則為制耳矣不可知則知無安君無樂親矣¶
無榮兄無親友無尊夫矣强大未必王也而王必强¶
大王者之所藉以成也何藉其威與其利非强大則¶
其威不威其利不利其威不威則不足以禁也(禁止/也)¶
其利不利則不足以勸也(勸進/也)故賢主必使其威利¶
無敵故以禁則必止以勸則必為(為治/也)威利敵而憂¶
苦民行可知者王威利無敵而以行不知者亡(無仁/義之)¶
(行見知/故亡也)小弱而不可知則强大疑之矣(小而不小弱/而不弱故强)¶
<pb:KR3j0009_SBCK_022-7b>¶
(國大國/疑之也)人之情不能愛其所疑小弱而大不愛則無¶
以存(小國弱國而為强大者不/為大國所愛則無以自存)故不可知之道王者¶
行之廢(廢壊/也)强大行之危(危傾/隕也)小弱行之滅(滅破/亡也)今¶
行者見大樹必解衣懸冠倚劒而寢其下大樹非人¶
之情親知交也而安之若此者信也(大樹不欺詐/人故信之)陵¶
上巨木人以為期易知故也(巨木人所同見也期㑹/其下蔭休之也故曰易)¶
(知故/也)又况於士乎士義可知故也則期為必矣(聚人/復期)¶
(㑹於其所/而咨諏之)又况疆大之國疆大之國誠可知則其王¶
不難矣(孟子曰以齊王猶反/手也故曰不難矣)人之所乗船者為其能¶
浮而不能沈也世之所以賢君子者為其能行義而¶
<pb:KR3j0009_SBCK_022-8a>¶
不能行邪辟也孔子卜得賁孔子曰不吉(賁色不純/也詩云鶉)¶
(之賁/賁)子貢曰夫賁亦好矣何謂不吉乎孔子曰夫白¶
而白黒而黒夫賁又何好乎故賢者所惡於物無惡¶
於無處(惡物之無目惡其/無處可名之也)夫天下之所以惡莫惡於¶
不可知也夫不可知盗不與期賊(一作/賤)不與謀盗賊¶
大姦也而猶所得疋偶又况於欲成大功乎夫欲成¶
大功令天下皆輕勸而助之(勸進/也)必之士可知¶
　　求人¶
吾曰身定國安天下治必賢人(身者國之本也詹子/曰未聞身亂而國治)¶
(者也故曰身定國/安而治須賢人也)古之有天下也者七十一聖觀於¶
<pb:KR3j0009_SBCK_022-8b>¶
春秋自魯隠公以至哀公十有二世其所以得之所¶
以失之其術一也得賢人國無不安名無不榮失賢¶
人國無不危名無不辱先王之索賢人無不以也(以/用)¶
(也)極卑極賤極逺極勞虞用宮之奇吳用伍子胥之¶
言此二國者雖至於今存可也則是國可夀也有能¶
益人之夀者則人莫不願(一作/事)之今夀國有道而君¶
人者而不求過矣堯傳天下於舜禮之諸侯妻以二¶
女臣以十子身請北面朝之至卑也(舜布衣也/故曰至卑)伊尹¶
庖㕑之臣也傅説殷之胥靡也(胥靡刑罪/之名也)皆上相天¶
子至賤也禹東至&KR0366;木之地日出九津青羗之野(&KR0366;/木)¶
<pb:KR3j0009_SBCK_022-9a>¶
(大木之津崖也淮南子曰日/出陽谷青羗東方之野也)櫕樹之所㨉天之山(山/髙)¶
(至天/也)鳥谷青丘之鄉黑齒之國(東方其人齒黑因/曰齒黑之國也)南¶
至交阯孫樸續樠之國丹粟漆樹沸水漂漂九陽之¶
山(南方積陽陽數極於/九故曰九陽之山也)羽人裸民之處不死之鄉(羽/人)¶
(鳥喙背上有羽翼祼民/不衣衣裳也鄉亦國也)西至三危之國巫山之下飲¶
露吸氣之民積金之山(飲露吸氣養形人也西方剛/氣所在故曰積金之山也)¶
共肱一臂三面之鄉北至人正之國夏海之窮衡山¶
之上(今正北極之國也夏海大㝠也北方純陰/故曰大㝠之中處衡山者北極之山也)犬戎¶
之國夸父之野禺疆之所積水積石之山不有懈墮¶
(犬戎西戎之别也夸父獸名也禺疆天神也之所處/也積水謂海也積石山名也經營行之不懈墮休息)¶
<pb:KR3j0009_SBCK_022-9b>¶
(病/也)憂其黔首顔色黎黑竅藏不通(也)步不相過(罷/也)以¶
求賢人欲盡地利至勞也(地利嘉穀也至/大也事功曰勞)得陶化益¶
真窺横革之交五人佐禹故功績銘乎金石(金鍾𪔂/也石豐)¶
(碑/也)著於盤盂(盤盂之器/皆銘其功)昔者堯朝許由於沛澤之中¶
曰十日出而焦火不息不亦勞乎夫子為天子而天¶
下巳治矣(夫子謂/許由也)請屬天下於夫子許由辭曰為天¶
下之不治與而既已治矣自為與啁噍巢於林不過¶
一枝(自為為己也與即也啁噍小/鳥也巢蔟也偃息也啁音超)偃䑕飲於河不過¶
滿腹歸己君乎(滿腹不求餘/也歸終也)惡用天下(惡安/也)遂之箕¶
山之下潁水之陽耕而食(箕山在潁川陽城/之西水北曰陽也)終身無¶
<pb:KR3j0009_SBCK_022-10a>¶
經天下之色(經横/理也)故賢主之於賢者也物莫之妨(不/以)¶
(物故妨/害賢者)戚愛習故(戚親/也)不以害之故賢者聚焉賢者¶
所聚天地不壊鬼神不害人事不謀(人不以姦/邪謀之也)此五¶
常之本事也臯子衆疑取國召南宮䖍孔伯産而衆¶
口止(臯子賢者也其取國告䖍産口乃止虔産其徒/之賢者也其事不與許由相連也臯子衆疑許)¶
(由欲取/國也)晉人欲攻鄭令叔嚮聘焉視其有人與無人¶
(視其有無/賢人也)子産為之詩曰子惠思我褰裳涉洧子不¶
我思豈無他士叔嚮歸曰鄭有人子産在焉不可攻¶
也秦荆近其詩有異心不可攻也(鄭近秦與荆也其/詩云子不我思豈)¶
(無他人將事秦荆故/曰有異心不可攻也)晉人乃輟攻鄭(輟止/也)孔子曰詩¶
<pb:KR3j0009_SBCK_022-10b>¶
云無競惟人子産一稱而鄭國免(詩大雅抑之二章/也無競惟人曰方)¶
(其訓之無競競也國之强惟/在得人故曰鄭國免其難也)¶
　　察傳¶
六曰夫得言不可以不察數傳而白為黑黑為白故¶
狗似玃玃似母猴母猴似人人之與狗則逺矣(玃猳/玃獸)¶
(名/也)此愚者之所以大過也聞而審則為福矣聞而不¶
審不若無聞矣齊桓公聞管子於鮑叔楚莊聞孫叔¶
敖於沈尹筮審之也故國霸諸侯也(鮑叔牙説管仲/於桓公沈尹筮)¶
(説叔敖於莊王/察其賢明審也)吳王聞越王句踐於太宰噽智伯聞¶
趙襄子於張武不審也故國亡身死也(太宰噽吳王/夫差臣也張)¶
<pb:KR3j0009_SBCK_022-11a>¶
(武智伯臣也不審勾踐襄子之智能故越攻呉呉王/夫差死於干遂智伯圍趙襄子於晉陽襄子與韓魏)¶
(通謀殺智伯於高梁之/東故曰國亡身死之也)凡聞言必熟論其於人必驗¶
之以理(驗效也理/道理也)魯哀公問於孔子曰樂正夔一足¶
信乎孔子曰昔者舜欲以樂傳教於天下乃令重黎¶
舉夔於草莾之中而進之舜以為樂正(樂官之/正也)䕫於¶
是正六律和五聲以通八風而天下大服(六律六氣/之律陽為)¶
(律陰為呂合十二也五聲五行之聲官商角徵羽/也八風八卦之風也通和陰陽故天下大服也)重¶
黎又欲益求人(益求如/夔者也)舜曰夫樂天地之精也得失¶
之節也故唯聖人為能和樂之本也夔能和之以平¶
天下(和調/也)若夔者一而足矣故曰夔一足非一足也¶
<pb:KR3j0009_SBCK_022-11b>¶
宋之丁氏家無井而出溉汲常一人居外及其家穿¶
井告人曰吾穿井得一人有聞而傳之者曰丁氏穿¶
井得一人國人道之聞之於宋君宋君令人問之於¶
丁氏丁氏對曰得一人之使非得一人於井中也求¶
能之若此不若無聞也(無聞則不/妄言也)子夏之晉過衞(子/夏)¶
(孔子弟子/卜商也)有讀史記者曰晉師三豕涉河子夏曰非¶
也是己亥也夫巳與三相近豕與亥相似至於晉而¶
問之則曰晉師己亥涉河也辭多𩔗非而是多𩔗是¶
而非是非之經不可不分(經理也/分明也)此聖人之所慎也¶
然則何以慎緣物之情及人之情以為所聞則得之¶
<pb:KR3j0009_SBCK_022-12a>¶
矣(物之所不得然者推之以人情則夔不得一足穿/地作井不得一人明矣故曰以為所聞得之矣)¶
吕氏春秋第二十二卷終¶
<pb:KR3j0009_SBCK_022-12b>¶
